<head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Bohaterowie rozmawiają o krwawej pacyfikacji strajku robotników oraz o domniemanej współodpowiedzialności Zenona za okrucieństwo władz, które w istocie sam reprezentuje.</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<ul>
<li>Ulotki wywołują w Zenonie irytację, która wkrótce przeradza się w gniew. Bohater bagatelizuje ich treść. Nie poczuwa się do odpowiedzialności za ostatnie wydarzenia. Odpiera zarzuty wobec własnej osoby - zdaje się przy tym świadomie wypierać prawdy, oszukiwać siebie samego: "Rzecz była w tym, że to nie mogło być prawdą. Rzecz była w tym, żeby w to nie wierzyć, żeby na to nie przystać".</li>
<li>Zenon na swą obronę wysuwa tezę, iż każdy jest częściowo odpowiedzialny za to, co się stało. Nie sposób jednoznacznie wskazać winnego - każda ze stron konfliktu ma swoje racje, które w jej mniemaniu usprawiedliwiają podejmowane przez nią działania: "tłum jest niewinny, bo chce pracy, my jesteśmy niewinni, bo nie mamy dla nich tej pracy". Bohater twierdzi również, że działał w samoobronie, czując zagrożenie ze strony rozjuszonego tłumu: "Więc miałem się tu dać zatłuc, dlatego że oni mają idee?" Wreszcie wykazuje hipokryzję robotników, którzy zwalczają dotychczasową dyktaturę i w jej miejsce tworzą własną, zmienioną jedynie pod względem nazewnictwa. Zenon podważa sens altruizmu. Twierdzi, że wszyscy ludzie są tacy sami i kierują się tymi samymi żądzami: "władzy i krwi". Ponadto - zdaniem bohatera - człowiek jest skazany na porażkę w walce z własną naturą, której nie krępują żadne zasady moralne: "Można być tylko tym, czym się jest [...] - nic więcej nie można".</li>
<li>Ton wypowiedzi bohatera zdaje się agresywny, wręcz cyniczny. Zenon zaprzecza istnieniu jakichkolwiek wartości. Otwarcie szydzi z Elżbiety, zarzucając jej naiwność: "Jesteś jeszcze wciąż tą samą sentymentalną panienką z ulicy Staszica [...]. Cóż ty sobie wyobrażasz, w czym ty żyjesz?" W pewnym momencie narrator opisuje zachowanie mężczyzny jako znudzone, wyniosłe i sztuczne. Zenon jawi się jako zatwardziały egoista - obojętny na dobro innych ludzi oraz wyprany z wszelkich uczuć, które mogłyby stanowić o jego człowieczeństwie Jednocześnie jest w swych przekonaniach stanowczy, nie dopuszcza ze strony Elżbiety jakiegokolwiek sprzeciwu.</li>
</ul>
<p> </p>
<p>Bohater gardzi niegdyś wyznawanymi ideami. Elżbieta zauważa paradoks sytuacji, w jaką uwikłał się Zenon: "[...] wszystko, czego nie chciałeś, jest teraz po tej samej stronie co ty". Mężczyzna odniósł porażkę jako szczodry, sprawiedliwy prezydent miasta. Rozczarowany swym niepowodzeniem - a także niesprzyjającą szczytnym ideom rzeczywistością -  staje się bezdusznym tyranem, usprawiedliwiającym rzeź i ucisk racją stanu ("Państwo jest także ideą. Jest to ostatecznie sposób, w jaki chcą być ze sobą ludzie. To jest zrobione przez ludzi dla ludzi.").</p><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>Przykładowa odpowiedź (na podstawie fragmentu z podręcznika):</p>
<p>Granicę, o której mówi Elżbieta, wyznaczają zasady moralne. Regulują one zachowanie ludzi jako istot cywilizowanych, posiadających wprawdzie wolną wolę, ale też sumienie. Złamanie owych zasad prowadzi do utraty człowieczeństwa oraz własnej tożsamości. Ludzie, który przekraczają granicę swego sumienia lub porzucają wyznawane niegdyś ideały, zmieniają się nie do poznania - stają się własnymi wrogami i ostatecznie muszą ponieść klęskę. Elżbieta wierzy, że człowiek jest czymś więcej niż wiedzionym instynktami zwierzęciem.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące</a><br>
<p>Zadanie indywidualne</p><br>