<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) </p>
<table border="1" style="border-collapse:collapse;width:671px;height:212px;">
<tbody>
<tr style="height:40px;">
<td colspan="4" style="background-color:#99ccff;text-align:center;">
<p>ciotki</p>
</td>
<td style="background-color:#99ccff;text-align:center;">ciocia Jola </td>
</tr>
<tr style="height:69px;">
<td style="background-color:#99ccff;text-align:center;">Jakie nie były?</td>
<td style="background-color:#99ccff;text-align:center;">Czego nie miały?</td>
<td style="background-color:#99ccff;text-align:center;">Jakie były?</td>
<td style="background-color:#99ccff;text-align:center;">Jak postępowały?</td>
<td rowspan="2" style="width:131px;height:184px;text-align:center;">
<p>"wiotka i pachnąca"</p>
<p>"przypominała wróżkę i paryską lalkę"</p>
<p>"Chodziła w piórkach ptasich i tiulach ze słońca, / całowała, podnosząc gwiaździstą woalkę..."</p>
</td>
</tr>
<tr style="height:115px;">
<td style="width:131px;height:115px;text-align:center;">"Ciotki nie były piękne, nie miały nic z wróżek."</td>
<td style="width:131px;height:115px;text-align:center;">"Nie miały złotych włosów ani cienkich nóżek, / ani oczu złowrogich o rzęsach zdziwionych."</td>
<td style="width:131px;height:115px;text-align:center;">
<p>"Były dzielne, szczawiowe, barchanowe żony."</p>
<p>"pełne kurzej tężyzny i jaglanej siły"</p>
</td>
<td style="width:131px;height:115px;text-align:center;">
<p>"Brały serio swe dzieci, kwiaty i owoce, / mężów trzymały krótko, perfum nie lubiły, / zasypiały spokojnie w księżycowe noce"</p>
</td>
</tr>
</tbody>
</table>
<p> </p>
<p>b) Ciotki - w odróżnieniu od cioci Joli - były zwyczajne, miały pospolity wygląd i zachowanie. Ciocię Jolę z kolei cechowały elegancja oraz niespotykana, wręcz bajeczna uroda. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<table border="1" style="height:256px;" width="770">
<tbody>
<tr style="height:45px;">
<td colspan="4" style="background-color:#99ccff;text-align:center;width:579px;height:45px;">
<p>ciotki</p>
</td>
<td style="background-color:#99ccff;text-align:center;width:178px;height:45px;">ciocia Jola </td>
</tr>
<tr style="height:35px;">
<td style="background-color:#99ccff;text-align:center;width:99px;height:35px;">Jakie nie były?</td>
<td style="background-color:#99ccff;text-align:center;width:166px;height:35px;">Czego nie miały?</td>
<td style="background-color:#99ccff;text-align:center;width:119px;height:35px;">Jakie były?</td>
<td style="background-color:#99ccff;text-align:center;width:195px;height:35px;">Jak postępowały?</td>
<td rowspan="2" style="height:172px;width:178px;text-align:center;">
<p>"wiotka i pachnąca"</p>
<p>"<strong>przypominała wróżkę i paryską lalkę</strong>"</p>
<p>"Chodziła w <strong>piórkach</strong> ptasich i tiulach ze słońca, / całowała, podnosząc gwiaździstą woalkę..."</p>
</td>
</tr>
<tr style="height:137px;">
<td style="height:137px;width:99px;text-align:center;">"Ciotki nie były piękne, nie miały nic z wróżek."</td>
<td style="height:137px;width:166px;text-align:center;">"Nie miały złotych włosów ani cienkich <strong>nóżek</strong>, / ani oczu <strong>złowrogich</strong> o rzęsach zdziwionych."</td>
<td style="height:137px;width:119px;text-align:center;">
<p>"Były dzielne, <strong>szczawiowe</strong>, <strong>barchanowe</strong> żony."</p>
<p>"<strong>pełne kurzej tężyzny i jaglanej siły</strong>"</p>
</td>
<td style="height:137px;width:195px;text-align:center;">
<p>"Brały <strong>serio</strong> swe dzieci, kwiaty i owoce, / mężów <strong>trzymały krótko</strong>, perfum nie lubiły, / zasypiały spokojnie w księżycowe noce"</p>
</td>
</tr>
</tbody>
</table>
<p> </p>
<p>Sformułowania:</p>
<ul>
<li>neutralne;</li>
<li>
<strong>o zabarwieniu emocjonalnym</strong>.</li>
</ul>
<p> </p>
<p>Wyrażenia nacechowane emocjonalnie ujawniają stosunek podmiotu lirycznego do charakteryzowanych bohaterek lirycznych. Ponadto uwydatniają ich negatywne bądź pozytywne cechy. Z kolei sformułowania neutralne w obiektywny (pozbawiony uczuć) sposób przedstawiają informacje na temat kobiet.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Ciocia Jola zmarła. Przyczyną jej śmierci najprawdopodobniej była trucizna - zażyta samodzielnie lub podana przez ukochaną osobę.</li>
<li>Ciotki rozpaczają nad losem, jaki spotkał Jolę. Są osobami zupełnie zwyczajnymi, dlatego ich wiedza o świecie oraz okolicznościach śmierci znajomej wydaje się ograniczona. Nie mają pojęcia, że to miłość przyczyniła się do zguby cioci Joli. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowa odpowiedź:</p>
<p>Ciocia Jola została wykreowana na bohaterkę romantyczną. Cechuje ją charakterystyczny dla romantyków dandyzm ("[...] wiotka i pachnąca / przypominała wróżkę i paryską lalkę"). Natura Joli daje się poznać głównie na zasadzie kontrastu pomiędzy nią a ciotkami. Z opisu tych ostatnich można wywnioskować, iż ciocia Jola prowadzi rozwiązłe życie, ma problemy z zaśnięciem, jest słabego zdrowia. Cechy te stereotypowo przypisuje się bohaterom romantycznym. O "romantyczności" bohaterki świadczy zwłaszcza jej pogoń za miłością, która staje się źródłem jej cierpienia, a ostatecznie śmierci. Można przypuszczać, iż ciocia Jola popełniła samobójstwo - co dodatkowo upodabnia ją do bohaterów romantycznych (np. Wertera).</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Kontrast pomiędzy ciotkami a ciocią Jolą służy podkreśleniu różnic między nimi. Opis zwyczajnego, pozbawionego dreszczyku emocji życia ciotek jeszcze mocniej eksponuje barwną postać kobiety, która wyłamała się ze schematu przykładnej żony, matki i gospodyni.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>Puenta pojawia się w dwóch ostatnich wersach: "[...] lecz nic nie wiedziały, / jaki był smak miłości i... trutki na szczury". Ciotki, o których mowa, nie zaznały w życiu prawdziwej miłości, ale dzięki temu uniknęły związanego z nią cierpienia. Zaskakujące nawiązanie do trucizny przedstawia szare, nudne życie bohaterek w zupełnie innym świetle. Utwór zdaje się sugerować, iż wzniosłym uczuciom towarzyszy poważne ryzyko, które nie dotyczy osób niemających szczęścia w miłości. Wymowa wiersza jest ironiczna.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Wiersze Iłłakowiczówny i Pawlikowskiej-Jasnorzewskiej są do siebie podobne pod względem tematyki. Każdy z omówionych utworów opowiada o życiu codziennym w sposób niezwykły, podniosły. Głównym motywem wspomnianych wierszy jest miłość. Choć doświadcza jej większość ludzi, przeżycie każdego z nich jest wyjątkowe, niepowtarzalne.</p>
<p>Tematem „Jak sobie niektóra biedota…” są zaświaty. W wyobraźni bohaterów stają się one po prostu wyidealizowaną wersją życia na ziemi – w niebie jest pod dostatkiem pożywienia, czas płynie przyjemnie i radośnie. Z monologu podmiotu lirycznego wynika, że rzeczy tak prozaiczne jak czyste ubranie czy pełny żołądek to luksus, na który biedni ludzie będą mogli sobie pozwolić dopiero po śmierci. Iłłakowiczówna podkreśliła w ten sposób, że możliwość zaspokojenia naturalnych ludzkich potrzeb nie jest tak oczywista, jak mogłoby się wydawać. Motyw miłości dotyczy tu zagadkowej relacji pomiędzy podmiotem lirycznym a adresatem wypowiedzi. Osobą mówiącą jest prawdopodobnie rodzic, który opowiada dziecku wyidealizowaną wizję życia po śmierci ("Kiedy umrzemy, moje kochanie"). Być może jednak bohaterowie liryczni są parą i wzajemnie pocieszają się w trudnych chwilach.</p>
<p>Podmiot liryczny w „Ostatniej próbie” również docenia proste, codzienne przyjemności ("Tylko jeszcze świerszcza posłucham"). Osoba mówiąca ma świadomość zbliżającego się końca. Czas, jaki jej pozostał, pragnie wykorzystać najlepiej jak potrafi. Wybór pada na słuchanie cykania świerszczy, wróżenie z bzu oraz spotkanie z ukochanym – czynności te nie są wyszukane i świadczą o umiłowaniu przez podmiot liryczny uroków życia codziennego.</p>
<p>"Robota anioła stróża" w żartobliwym, nieco ironicznym tonie przedstawia związek dwojga ludzi jako wynik nieprzemyślanych działań istoty nadprzyrodzonej. Niesamowitość sytuacji lirycznej opiera się na zaskakującym zestawieniu zwyczajnego, ludzkiego uczucia z porządkiem metafizycznym, w którym główną rolę odgrywa anioł stróż. Z wiersza wynika, iż ludzie mają znikomy wpływ na własny los, ponoszą raczej konsekwencje działań sił od siebie niezależnych.</p>
<p>Drugi z utworów Marii Pawlikowskiej-Jasnorzewskiej - "Ciotki" - również ukazuje katastrofalne skutki miłości. Wykreowana na romantyczną bohaterkę, silnie kontrastująca ze zwykłymi, "zgrzebnymi" kobietami ciocia Jola wiedzie bogate życie towarzyskie. Wdaje się w romans ("całowała, podnosząc gwiaździstą woalkę"), który prawdopodobnie skłania ją do popełnienia samobójstwa. Los Joli zdaje się pouczać, że ekscytujące życie często szybko się kończy. Ciotki, które nie zaznały prawdziwej miłości, uniknęły także wiążącego się z nią ryzyka.</p>
<p>Miłość w utworach Iłłakowiczówny i Pawlikowskiej-Jasnorzewskiej zyskuje niecodzienny wymiar - proza życia prowadzi ostatecznie do śmierci ("Jak sobie niektóra biedota wyobraża niebo", "Ciotki") lub bliżej nieokreślonej katastrofy ("Ostatnia próba", "Robota anioła stróża"). Poetki opisują miłość jako wielkie, gwałtowne uczucie, które nie tylko uszlachetnia zwyczajne, codzienne życie, ale również wiąże się z ryzykiem cierpienia. Tematem każdego z omawianych utworów jest konkretna sytuacja z życia codziennego, z której można jednak wysnuć uniwersalne wnioski. Bardzo często sfera doczesna (codzienna) łączy się z wieczną (duchową).</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Pod względem formy wiersze Iłłakowiczówny i Pawlikowskiej-Jasnorzewskiej nieznacznie się różnią. Każdy z omawianych utworów - z wyjątkiem "Roboty anioła stróża" - składa się z czterowierszy, zawiera rymy parzyste ("Jak sobie niektóra biedota wyobraża niebo") lub krzyżowe ("Ostatnia próba", "Ciotki"). Wspomniana "Robota..." jest wierszem wolnym o nieregularnym układzie rymów. "Jak sobie niektóra biedota..." oraz "Ciotki" są sylabiczne: napisano je kolejno dziesięcio- i trzynastozgłoskowcem. Drugi z utworów Marii Pawlikowskiej-Jasnorzewskiej reprezentuje lirykę sytuacyjną, z kolei pozostałe wiersze należą do liryki inwokacyjnej (zwrotu do adresata).</p>
<p>Język omawianych utworów jest bogaty w liczne środki poetyckie, zwłaszcza: epitety ("<span style="text-decoration:underline;">różnobarwnej</span>, <span style="text-decoration:underline;">świecącej</span> fali", "łomot <span style="text-decoration:underline;">uliczny</span>", "<span style="text-decoration:underline;">prostej</span> drogi", "<span style="text-decoration:underline;">barchanowe</span> żony"), wyliczenia ("[...] mięsa i chleba, / słodkiego wina i maku z miodem", "[...] gwar, gwizd i łomot uliczny", "o miłości coś szeptał, bredził nieprzytomnie, / pachniał jak wytężone białe nikotiany...", "Brały serio swe dzieci, kwiaty i owoce", wykrzyknienia ("tak że nie będziem przymierać głodem!", "[...] zaczekam / twych, wybranych, ust pocałunku!", "- zbawienie własne diabłom rzucał na pożarcie!" oraz powtórzenia ("Kiedy umrzemy", "Tylko jeszcze", "przez lasy, przez łany"). Powyższe środki stylistyczne w znacznym stopniu dynamizują wypowiedź podmiotu lirycznego i uplastyczniają obrazy poetyckie.</p>
<p>W żadnym z wierszy nie pojawiają się kolokwializmy - fakt ten wyróżnia twórczość wspomnianych poetek na tle utworów skamandrytów.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>W omawianych utworach Iłłakowiczówny i Pawlikowskiej-Jasnorzewskiej zwyczajne życie zostaje uwznioślone. Codzienność – zestawiona z elementami nadprzyrodzonymi lub prowadząca do uniwersalnych refleksji – nabiera tu szczególnej wartości.</p>
<p>"Jak sobie niektóra biedota wyobraża niebo" opowiada o tym, jakie nadzieje prości ludzie wiążą z życiem po śmierci. Niebo budzi skojarzenia z rajem, krainą wiecznego szczęścia - według bohaterów lirycznych zaświaty pod każdym względem przypominają życie doczesne, są jego udoskonaloną - bo pozbawioną wad - wersją. Podmiot liryczny zdaje się wysoko cenić proste przyjemności. Warunkiem szczęścia jest jedynie zaspokojenie podstawowych ludzkich potrzeb. Bohaterowie nie spodziewają się ujrzeć w niebie cudów, których nie mogliby objąć rozumem – zamiast tego nadają prostej ziemskiej egzystencji metafizyczny wymiar.</p>
<p>Osoba mówiąca w "Ostatniej prośbie" K. Iłłakowiczówny przeczuwa rychłe nadejście bliżej nieokreślonego końca. Aby najlepiej wykorzystać pozostały jej czas, pragnie przeznaczyć go na zajęcia, które uważa za najwartościowsze: słuchanie cykania świerszcza, wróżenie z bzu, spotkanie z ukochanym. Ponieważ wybór podmiotu lirycznego pada akurat na te proste czynności, w obliczu zbliżającej się katastrofy ich prozaiczny charakter zostaje uwznioślony.</p>
<p>Już sam tytuł "Roboty anioła stróża" sugeruje, iż związek dwojga osób to wynik ingerencji w ich losy istoty nadprzyrodzonej. Spotkanie bohaterów lirycznych nie jest przypadkowe - to upór anioła stróża sprawia, że zakochują się w sobie. W wyniku zestawienia porządków ziemskiego (ludzkie relacje) i nadnaturalnego (działania anioła) miłość jawi się jako wyjątkowa relacja ludzi powiązanych przeznaczeniem.</p>
<p>Tytułowe bohaterki "Ciotek" to zwyczajne kobiety, wiodące pozornie nudne, pozbawione wrażeń życie. Mimo to osoba mówiąca zdaje się cenić je wyżej niż przeciwstawianą im ciocię Jolę - elegancką romantyczkę. Z puenty utworu ("Zgrzebne ciotki płakały - lecz nic nie wiedziały, / jaki był smak miłości i... trutki na szczury") płynie jasne przesłanie: wybierając proste życie, człowiek wprawdzie wyrzeka się ekscytujących doświadczeń, lecz dzięki temu unika zbędnego cierpienia.</p>
<p>Iłłakowiczówna i Pawlikowska-Jasnorzewska wychwalają w swej poezji uroki życia codziennego. Robią to jednak inaczej niż skamandryci: nie utożsamiają się z prostym człowiekiem i nie używają kolokwializmów, by podkreślić swą sympatię dla zwyczajności. Ich utwory cechują natomiast bogata metaforyka i nastrojowość, które uszlachetniają prozaiczną tematykę.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 4</a><br>
<p>Przykładowa odpowiedź:</p>
<table border="1" style="border-collapse:collapse;width:589px;height:151px;">
<tbody>
<tr style="height:32px;">
<td colspan="4" style="background-color:#99ccff;text-align:center;">Obraz miłości</td>
</tr>
<tr style="height:52px;">
<td style="background-color:#99ccff;text-align:center;">"Jak sobie niektóra biedota wyobraża niebo"</td>
<td style="background-color:#99ccff;text-align:center;">"Ostatnia próba"</td>
<td style="background-color:#99ccff;text-align:center;">"Robota anioła stróża"</td>
<td style="background-color:#99ccff;text-align:center;">"Ciotki" </td>
</tr>
<tr style="height:235px;">
<td style="width:144px;height:235px;text-align:center;">
<p>Człowiek jest w stanie okłamać ukochaną osobę w dobrej wierze.</p>
<p>Prawdziwa miłość trwa wiecznie - potrafi przezwyciężyć śmierć.</p>
</td>
<td style="width:144px;height:235px;text-align:center;">
<p>Miłość wpływa na postrzeganie świata - ten wydaje się piękniejszy, niż jest w rzeczywistości. </p>
<p>Niestety czasem uczucie jest jednostronne. Kochać szczęśliwie znaczy - z wzajemnością.</p>
</td>
<td style="width:144px;height:235px;text-align:center;">Miłość dwojga ludzi dowodzi istnienia porządku metafizycznego, gdyż jest konsekwencją działań istoty nadprzyrodzonej - anioła stróża.</td>
<td style="width:144px;height:235px;text-align:center;">
<p>Wielka miłość może się wiązać z wielkim rozczarowaniem (cierpieniem). </p>
<p>Zakochując się, człowiek podejmuje ryzyko.</p>
</td>
</tr>
</tbody>
</table>
<p> </p><br>