<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zachowanie ludzi przekraczających granice Polski zdradza oznaki euforii oraz ekscytacji. O ich wzruszeniu i szczęściu świadczą skrajne reakcje: śmiech, płacz, modlitwy, obejmowanie sztachet, całowanie słupów. Emocje te budzi w repatriantach powrót do ukochanej, niepodległej ojczyzny.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>a) Elementy miejskiej przestrzeni:</p>
<ul>
<li>płot;</li>
<li>brama;</li>
<li>domy;</li>
<li>rzeka;</li>
<li>trawa; </li>
<li>klepisko;</li>
<li>budy;</li>
<li>rynny;</li>
<li>dachy;</li>
<li>ściany;</li>
<li>uliczki;</li>
<li>chlewy;</li>
<li>kałuże;</li>
<li>rumowiska;</li>
<li>błoto;</li>
<li>rynek;</li>
<li>kramy.</li>
</ul>
<p> </p>
<p>b) Miejska przestrzeń opisywana przez narratora budzi wstręt. Brzydotę scenerii i wszechobecne ubóstwo podkreślają liczne epitety: "rozmokłym", "podniszczonych", "najtańszego", "pourywane", "dziurawe", "spleśniałe", "spalone", "zabryzganych", "niemytymi". Pojawiają się również określenia silnie nacechowane emocjonalnie, które zdradzają krytyczny stosunek narratora do charakteryzowanej przestrzeni: "ohydne budynki", "stawiane [...] psim swędem", "wstrętne widowisko", "domy rozmaitej [...] maści i stopnia zapaprania zewnętrznego". Opis miasta jest bardzo rozbudowany, zawiera wyliczenia: "Cezary patrzał [...] na grząskie uliczki [...], na domy rozmaitej wysokości [...], na chlewy i kałuże, na zabudowania i spalone rumowiska."</p>
<p>Z brzydotą miasteczka kontrastuje budząca się do życia przyroda - narrator personifikuje ją ("nieśmiertelna artystka"), do opisu jej piękna używa hiperbol ("Pourywane rynny [...] kryła [...] pozłotą i posrebrzeniem, zielenią i spłowiałością, barwami swymi, które rozpościera nad światem.") oraz zdrobnień ("rzeczka", "trawka", "wiosenka"). Z relacji narratora wynika, że obskurna ludzka cywilizacja jest dla natury intruzem, burzy jej odwieczną harmonię: "Usiłowała [przyroda] osłonić nikłymi swymi kolory to wstrętne widowisko, które na jej tle pełnym wieczyście nieśmiertelnego piękna ludzie rozpostarli: miasteczko polsko-żydowskie." </p>
<p> </p>
<p>c) Omawiany fragment ma cechy reportażu. Żeromski nawiązał do tej konwencji, aby zdać jak najwierniejszą relację z powrotu bohatera do niepodległej ojczyzny. Narrator z niezwykłą starannością próbuje odzwierciedlić realia powojennej Polski - emocje towarzyszące repatriantom, a także warunki panujące w polsko-żydowskim miasteczku. Opis miejskiej przestrzeni jest szczegółowy i plastyczny, cechuje go wysoki realizm. Odpychająca estetyka otoczenia tworzy nastrój przygnębienia oraz rozczarowania. Relacja narratora jest jednak subiektywna, gdyż wyraża jego negatywny stosunek do opisywanej rzeczywistości - świadczą o tym liczne określenia nacechowane emocjonalnie (np. "wstrętne"). </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Posłużenie się przez Żeromskiego motywem przedwiośnia sugeruje, iż niska jakość życia w powojennej Polsce jest tymczasowa i wkrótce ulegnie poprawie. Po zakończeniu wojny (zimy) oraz odzyskaniu niepodległości ojczyzna potrzebuje okresu przejściowego (przedwiośnia), aby móc w pełni się odrodzić (by nastała wiosna), a także naprawić szkody, jakie wyrządziła wieloletnia niewola ("długa i ciężka zima, wróg biedaków"). Zmianę sytuacji sygnalizują pierwsze oznaki wiosny, której zima stopniowo ustępuje: "Przedwiośnie zdmuchnęło już z dachów bud najbliższych lód i śnieg."</p><br>