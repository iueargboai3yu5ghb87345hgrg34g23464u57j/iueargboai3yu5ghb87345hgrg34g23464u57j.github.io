<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Edelman nie uważa historii swego lekarskiego powołania za godną podziwu ("Chciałabyś, żebym tak odpowiedział, prawda? To by zabrzmiało dobrze?"). Przyznaje, iż potrzebował wiele czasu, aby pojąć wagę swej życiowej misji. Szczególnie trudnym okresem w jego życiu był koniec wojny. Wówczas bohater zmagał się z traumatycznymi doświadczeniami, usiłował odnaleźć swe miejsce w świecie ("Ale dla mnie to była przegrana wojna [...]."). Przede wszystkim jednak odczuwał silną potrzebę niesienia pomocy ludziom ("[...] i wciąż mi się zdawało, że jeszcze coś muszę zrobić, gdzieś iść, że ktoś na mnie czeka i trzeba go ratować."), choć przez długi czas nie wiedział, w jaki sposób mógłby realizować ów cel. Wreszcie postanowił podjąć studia medyczne. Początkowo nauka nie dawała mu satysfakcji, nużyła go ("Zacząłem tam chodzić, ale mnie to nic a nic nie interesowało."). Po latach Edelman zrozumiał, że jako lekarz będzie mógł - podobnie jak niegdyś na Umschlagplatzu - ratować ludzkie życie. Możliwość odroczenia czyjegoś wyroku śmierci, choćby na krótką chwilę, stała się dla bohatera źródłem szczęścia i spełnienia ("To jest również przyjemne, bo jeżeli coś się uda - to bądź co bądź Jego wywiodło się w pole...").</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Stojąc pod palmą, Edelman dostrzegł w zawodzie lekarza szansę na kontynuowanie dawnej misji - polegającej na ratowaniu ludzkiego życia. Zrozumiał, że ciężko chorzy pacjenci pod wieloma względami przypominają skazańców, których niegdyś wydostawał z Umschlagplatzu. Szpitalna palma - podobnie jak brama w getcie warszawskim - symbolizuje zatem szczególne posłannictwo bohatera, jego częściową władzę nad śmiercią ("Moje zadanie polegało na tym, żeby możliwie najwięcej spośród nich ocalić [...]."). </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Edelman rzuca wyzwanie Bogu, którego oskarża o obojętność na zbrodnie popełnione przez nazistów ("Wiesz, kiedy człowiek odprowadza innych ludzi do wagonów, to może mieć z Nim później parę spraw do załatwienia."). Ponadto podważa sprawiedliwość jego wyroków ("[...] On nie jest za bardzo sprawiedliwy.") - dlatego w akcie buntu postanawia ratować ludzkie życie ("Niech się pali choć trochę dłużej, niż On by sobie życzył."). Działanie na przekór Bogu staje się dla bohatera źródłem satysfakcji, a także motywacją do dalszego pełnienia szlachetnej misji ("To jest również przyjemne, bo jeżeli coś się uda - to bądź co bądź Jego wywiodło się w pole.").</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Tytuł reportażu odnosi się do heroicznych starań Edelmana o odmianę losu ludzi skazanych na śmierć (wywożonych do obozu koncentracyjnego lub ciężko chorych). Bohater (obecnie jako lekarz, dawniej - członek ŻOB-u) usiłuje wydłużyć życie człowieka, zanim Bóg zdecyduje się je zakończyć ("Pan Bóg już chce zgasić świeczkę, a ja muszę szybko osłonić płomień, wykorzystując Jego chwilową nieuwagę."). Zuchwałą ingerencję Edelmana w boski plan można porównać do rywalizacji lub "wyścigu" ze Stwórcą ("Wyścig z Panem Bogiem? Cóż to za pycha!").</p><br>