<head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Tytuł szkicu sugeruje, iż dla analizy dzieła kluczowy będzie kontekst historyczny. Boy-Żeleński wykazuje nowatorstwo „Lalki”, omawiając jej problematykę na tle twórczości rodzimych oraz zagranicznych pisarzy romantycznych i pozytywistycznych. Tytuł szkicu ma jeszcze jedno znaczenie – wskazuje na zmieniający się na przestrzeni lat odbiór poszczególnych dzieł literackich. Boy-Żeleński z perspektywy dorosłego czytelnika wspomina czasy swego dzieciństwa, kiedy po raz pierwszy sięgnął po „Lalkę”, zachęcony nieprzychylną opinią bibliotekarki. Autor szkicu przywołuje tę anegdotę jako punkt wyjścia dla następującego wniosku: „[…] posłannictwo pisarza to rzecz bardziej skomplikowana, niż się ludziom wydaje.” Większość artystów – za życia potępianych i określanych mianem „zbójeckich” - zostaje doceniona dopiero po śmierci.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zagadnienia podejmowane w kolejnych akapitach:</p>
<ul>
<li>anegdota o bibliotekarce oburzonej dziełem Prusa; </li>
<li>fascynacja młodego Boya-Żeleńskiego „Lalką”;</li>
<li>zapowiedź właściwych rozważań;</li>
<li>recepcja „Lalki” – dawniej i dziś;</li>
<li>niespotykany w dotychczasowych powieściach lirycznych dojrzały wiek bohatera;</li>
<li>nietypowa, a zarazem skomplikowana kreacja bohatera romantycznego;</li>
<li>niezwykły erotyzm „Lalki”;</li>
<li>prywatne życie Prusa – skryte i pokorne;</li>
<li>kontrast między Prusem a Wokulskim, polegający na odmiennym stylu życia oraz usposobieniu;</li>
<li>zmieniający się na przestrzeni lat odbiór książek.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Tematem tekstu jest oryginalność „Lalki” na tle pozostałych dzieł Prusa oraz twórczości innych pisarzy. Punktem wyjścia dla rozważań nad problematyką utworu staje się anegdota o oburzonej bibliotekarce, która niegdyś nazwała dzieje Wokulskiego „ohydą”. Autor szkicu dochodzi do wniosku, że recepcja dzieł literackich zmienia się na przestrzeni lat, zależy również od wieku i doświadczenia czytelnika.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Elementem organizującym wywód jest anegdota o bibliotekarce wzburzonej dziełem Prusa. Historia ta staje się pretekstem do rozważań Boya-Żeleńskiego na temat wyjątkowości „Lalki”, ponadto przykuwa uwagę czytelnika szkicu, nadaje autentyzmu przemyśleniom autora. Anegdota pełni w tekście funkcję klamry kompozycyjnej.</p>
<p>Porównanie powieści Prusa do utworów Goethego, Musseta czy Mickiewicza podkreśla jej oryginalność, polegającą na zaskakującym przekształceniu motywów zaczerpniętych z tradycji romantycznej (postać Wokulskiego, choć przypomina Mickiewiczowskiego Gustawa, zdaje się zupełnie odpoetyzowana – zrywa z wizerunkiem bohatera romantycznego jako „smukłego, bladego, o nieokreślonym zajęciu”, zwykle poety).</p>
<p>Boy-Żeleński odwołuje się także do dzieł współczesnych Prusowi – „Ludzi bezdomnych” Żeromskiego oraz „Nocy i dni” Marii Dąbrowskiej. Autor szkicu wykazuje niezwykłą złożoność postaci Stanisława Wokulskiego w stosunku do Tomasza Judyma czy Bogumiła Niechcica. Wreszcie formułuje tezę, iż żaden z rodzimych twórców nie przedstawił erotyki w taki sposób, w jaki zrobił to Prus w „Lalce”.</p>
<p>Z powyższymi kontekstami historyczno-literackimi łączy się kontekst biograficzny. Boy-Żeleński opisuje prywatne życie Prusa. Jego zachowanie i osobowość  – w odróżnieniu od twórców romantycznych (Musseta, Mickiewicza) – w żaden sposób nie zdradzały oznak emocjonalnego zaangażowania w proces powstawania dzieła („wszystko kryje się gdzieś, zdławione”). W postaci Wokulskiego trudno dostrzec cechy osobowości autora, „który, zdawałoby się, był zawsze taki rozsądny i trzeźwy!”</p>
<p>Wreszcie Boy-Żeleński nawiązuje do poszczególnych utworów literackich, takich jak „Dziady” czy „Emancypantki”, dla poparcia formułowanych przez siebie tez ("[...] czyż jego bohater Wokulski nie ciskał książką Mickiewicza, jak znowuż bohater Mickiewcza [...]<em> </em>ciska o ziemię z<em>bójeckimi </em>książkami swoich poprzedników."), a także by uczynić wywód ciekawszym i bardziej dynamicznym, nadać mu żartobliwy ton ("Prus uśmiechnąłby się do tej panny Mikiewiczówny - co najwyżej pomieściłby ją w którym tomie <em>Emancypantek</em>, z których żywcem uciekła.").</p>
<p>Szkic krytyczny wieńczy odwołanie do kontekstu społecznego – czytelnik dowiaduje się, jak odbierali twórczość Prusa jemu współcześni.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>W szkicu Boya-Żeleńskiego można wydzielić trzy części: wstęp, rozwinięcie i zakończenie. Trójdzielna kompozycja nie pokrywa się jednak z układem akapitów, które pełnią w tekście następujące funkcje:</p>
<ul>
<li>budują spójność wywodu;</li>
<li>porządkują wypowiedź;</li>
<li>eksponują wybrane treści;</li>
<li>wprowadzają kolejne argumenty (w przypadku rozwinięcia).</li>
</ul>
<p>Pierwsze cztery akapity (wstęp) koncentrują się na anegdocie, która stanie się punktem wyjścia dla dalszych rozważań. Następnych pięć segmentów (rozwinięcie) stanowi kolejne argumenty dowodzące wyjątkowości "Lalki". Ostatni akapit (zakończenie) zawiera wnioski - zwieńczone puentą.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Funkcję lejtmotywu pełni anegdota o bibliotekarce oburzonej powieścią Prusa. Autor kilkakrotnie przywołuje tę historię, próbując dociec, co mogło być przyczyną nieprzychylnej opinii kobiety na temat "Lalki".</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Rozwiązanie poniżej: </p>
<table border="1" style="border-collapse:collapse;width:337px;height:513px;">
<tbody>
<tr style="height:39px;">
<td colspan="2" style="background-color:#99ccff;text-align:center;">Związki spójności</td>
</tr>
<tr style="height:50px;">
<td style="background-color:#99ccff;text-align:center;">między akapitami</td>
<td style="background-color:#99ccff;text-align:center;">wewnątrz akapitów</td>
</tr>
<tr style="height:94px;">
<td style="width:203px;height:94px;text-align:center;">"Nie będę snuł filozoficznych refleksji na temat tego zdarzenia."</td>
<td style="width:126px;height:94px;text-align:center;">"Wspomniałem <em>Dziady</em>."</td>
</tr>
<tr style="height:80px;">
<td style="width:203px;height:80px;text-align:center;">"[...] tym lepiej oceniam jej śmiałość."</td>
<td style="width:126px;height:80px;text-align:center;">"Prus by się tym nie zgorszył."</td>
</tr>
<tr style="height:94px;">
<td style="width:203px;height:94px;text-align:center;">"Nie dosyć na tym."</td>
<td style="width:126px;height:94px;text-align:center;">"Zasmucały go pewnie za to inne enuncjacje, których mu też nie szczędzono."</td>
</tr>
<tr style="height:73px;">
<td style="width:203px;height:73px;text-align:center;">
<p>"I znów zastanawiam się [...]"</p>
</td>
<td style="width:126px;height:73px;text-align:center;">Słownictwo łączące, m.in: "otóż", "ale", "i", "a".</td>
</tr>
</tbody>
</table>
<p> </p>
<p>Powyższe sformułowania porządkują wywód. Dzięki temu treści wprowadzane przez kolejne zdania lub akapity łączą się w związki przyczynowo-skutkowe, tworząc logiczną całość.</p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Plan dekompozycyjny</p>
<p>1. Wstęp:</p>
<ul>
<li>dygresja na temat dzieciństwa bohatera (anegdota o bibliotekarce);</li>
<li>wrażenia autora z pierwszej lektury; </li>
<li>obiegowe opinie o twórczości Prusa;</li>
<li>teza o oryginalności "Lalki".</li>
</ul>
<p>2. Rozwinięcie:</p>
<ul>
<li>nietypowy wiek głównego bohatera;</li>
<li>odpoetyzowana, pełna sprzeczności kreacja Wokulskiego jako bohatera romantycznego;</li>
<li>erotyzm "Lalki";</li>
<li>związki między autorem a dziełem;</li>
<li>Wokulski jako przeciwieństwo Prusa.</li>
</ul>
<p>3. Zakończenie:</p>
<ul>
<li>refleksje na temat zmieniającego się na przestrzeni lat odbioru twórczości Prusa;</li>
<li>puenta podkreślająca tragizm literackiej misji.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>a) Boy-Żeleński podziwia twórczość Prusa, a zwłaszcza "Lalkę", której pierwsza lektura wywarła na nim ogromne wrażenie. Jako dorosły czytelnik jeszcze bardziej docenia jej oryginalność. Autor szkicu zdaje się mieć sentymentalny stosunek do dzieła Prusa. Czytając "Lalkę", spogląda na porter autora i doznaje głębokiego wzruszenia. Boy-Żeleński zdradza swą sympatię do twórczości Prusa licznymi sformułowaniami o charakterze wartościującym, np. "dobry pan Prus", "rozkoszna lektura", "odwaga artystyczna".</p>
<p> </p>
<p>b) Przykładowe cytaty potwierdzające subiektywizm szkicu:</p>
<ul>
<li>"[...] rzuciłem się na tę <em>Lalkę</em> i pochłaniałem ją przez kilka dnia. Byłem nieprzytomny z zachwytu.";</li>
<li>"A kiedy odczytuję ją dziś, bardziej jeszcze uderza mnie jej oryginalność, tym lepiej oceniam jej śmiałość.";</li>
<li>"utwór wśród jego dzieł odrębny i jedyny";</li>
<li>"Ten wzgląd czyni <em>Lalkę </em>prawie unikatem i daje miarę samodzielności i odwagi artystycznej jej twórcy.";</li>
<li>"I kiedy czytam niektóre ustępy <em>Lalki</em> i patrzę na portret Prusa, czuję jakieś ściśnienie serca [...]".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Rozwiązanie poniżej: </p>
<table border="1" style="border-collapse:collapse;width:669px;height:954px;">
<tbody>
<tr style="height:46px;">
<td colspan="3" style="background-color:#99ccff;text-align:center;">Styl i język szkicu</td>
</tr>
<tr style="height:59px;">
<td style="background-color:#99ccff;text-align:center;">środki językowe stanowiące o indywidualnym stylu autora</td>
<td style="background-color:#99ccff;text-align:center;">prozaizmy i ich funkcja</td>
<td style="background-color:#99ccff;text-align:center;">charakterystyczne typy wypowiedzeń</td>
</tr>
<tr style="height:282px;">
<td style="width:219.637px;height:282px;text-align:center;">powtórzenia: "Prus poczciwy, Prus gołębiego serca, Prus społecznik, Prus dickensowski [...]."; "On wie, że można ciskać książką; czyż jego bohater Wokulski nie ciskał książką Mickiewicza, jak znowuż bohater Mickiewicza [...] ciska o ziemię z<em>bójeckimi</em> książkami swoich poprzedników.";</td>
<td style="width:219.637px;height:282px;text-align:center;">"bydlak" - budzi niechęć w stosunku do bohatera i podjętych przez niego decyzji;</td>
<td style="width:219.725px;height:282px;text-align:center;">równoważniki zdań: "Nie dosyć na tym."; "To bardzo prawdopodobne.";</td>
</tr>
<tr style="height:162px;">
<td style="width:219.637px;height:162px;text-align:center;">wyliczenia: "pannica może pięćdziesięcioletnia, z wypiekami na twarzy, podniecona, wzburzona"; "smukły, blady, o nieokreślonym zajęciu";</td>
<td rowspan="4" style="width:219.637px;height:502px;text-align:center;">"gruba", "baba" - podkreślają nieatrakcyjność żony Wokulskiego.</td>
<td rowspan="4" style="width:219.725px;height:502px;text-align:center;">zdania wielokrotnie złożone: "Ale nie, Prus właśnie chce, aby miał sklep, i cała tragiczna, przepastna miłość rozgrywa się w mrokach tego sklepu, na tle sprzedaży spinek lub kaloszy, i bohater przyciska do ust portmonetkę, którą, przerzucając na ladzie galanteryjne drobiazgi, miała w ręku jego ukochana".</td>
</tr>
<tr style="height:213px;">
<td style="width:219.637px;height:213px;text-align:center;">wykrzyknienia: "Jakże nieskomplikowane wydadzą się przy Wokulskim tak szlachetne skądinąd postacie Judymów czy Niechciców!"; "[...] chodzi z nią pod rękę na spacer, w domu nosi szlafrok w kwiaty i czapkę z kutasem, kibicuje przy wincie!;</td>
</tr>
<tr style="height:127px;">
<td style="width:219.637px;height:127px;text-align:center;">metafory: "Losem książek, nawet najbardziej wulkanicznych, jest, że lawa ich stygnie, krzepnie."; "zanim go wyprowadzi na scenę, aby mu kazać odśpiewać jedną z najbardziej przekrwionych aryj miłosnych, jakie się rozlegały kiedy w polskiej literaturze.";</td>
</tr>
<tr>
<td style="width:219.637px;text-align:center;">wyrazy nacechowane emocjonalnie: "pannica", "bydlak".</td>
</tr>
</tbody>
</table>
<p> </p>
<p>Styl szkicu jest bogaty w różnorodne środki stylistyczne, które czynią wypowiedź żywą i interesującą. Autor posługuje się słownictwem nacechowanym emocjonalnie, zdradzając swą sympatię dla twórczości Bolesława Prusa. W tekście dominują rozbudowane wypowiedzenia, w tym zdania wielokrotnie złożone.</p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>Tekst Boya-Żeleńskiego zawiera wszystkie najważniejsze cechy szkicu krytycznego: </p>
<ul>
<li>ma charakter rozbudowanej wypowiedzi argumentacyjnej - stawia tezę, którą popiera licznymi argumentami i przykładami;</li>
<li>autor występuje w roli badacza, wykazując się doskonałą znajomością twórczości Prusa, a także kontekstów historyczno-literackich oraz biograficznych;</li>
<li>stanowi analizę problemu oryginalności "Lalki" Bolesława Prusa;</li>
<li>wypowiedź ma formę uporządkowanego wywodu, w którym autor rozważa problem, omawiając różne aspekty dzieła Prusa.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>