<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>Scena ukazana w filmie <em>Requiem dla 500000 </em>przedstawia ludność cywilną, która w pośpiechu wsiada do wagonów, nie spodziewając się śmierci w komorach gazowych ("Niemiecki operator [...] fotografował biegnący tłum, potykające się stare kobiety, matki ciągnące dzieci za rękę."). W pewnym momencie w oddali słychać strzały - obwieszczające wybuch powstania w getcie warszawskim. Nieoczekiwana wymiana ognia odwraca uwagę widzów od dramatu ludzi nieświadomie idących na śmierć ("Cóż to była za ulga, gdy wybuchy z ziemi przesłoniły biegnących ludzi i ich chleb, a spiker poinformował o wybuchu powstania [...]."). Scena ta zdaje się sugerować, że ludzkie cierpienie często bywa niezauważone - sensację budzi jedynie śmierć z bronią w ręku, powszechnie uważana za szlachetniejszą niż los bezczynnej ofiary.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowa odpowiedź:</p>
<p>Amerykański profesor wyżej ceni śmierć tych, którzy w obliczu zagrożenia chwytają za broń, niż ludzi poddających się woli swego oprawcy niczym bezbronne zwierzęta ("Szliście jak barany na śmierć."). Uważa, że "biegnąc" lub "strzelając", czyli wychodząc naprzeciw śmierci, człowiek może zachować godność. </p>
<p>Edelman przytacza wypowiedź profesora w ironiczny sposób - aby wykpić postawę ludzi, którzy z łatwością hierarchizują wartość cudzych doświadczeń. Co więcej, bohater zauważa, iż śmierć z bronią w ręku - powszechnie uważana za bohaterską - w istocie jest o wiele łatwiejsza niż powolna agonia więźniów obozu koncentracyjnego ("Przecież o wiele łatwiej się umiera, strzelając, o wiele łatwiej było umierać nam niż człowiekowi, który idzie do wagonu, a potem jedzie wagonem, apotem kopie sobie dół, a potem rozbiera się do naga....").</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowa odpowiedź:</p>
<p>Wypowiedź żony profesora wyraża przekonanie, iż ludzie ginący z bronią w ręku staną się symbolem i wzorem do naśladowania, dzięki któremu przyszłe pokolenia będą mogły pielęgnować szlachetne wartości oraz uniknąć błędów popełnionych przez przodków. Bohaterowie nie zostaną zapomniani - ich ofiara urośnie do rangi legendy i przysłuży się potrzebującej autorytetów ludzkości ("[...] ci, co strzelają, pozostawiają legendę [...].").</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Przykładowa odpowiedź:</p>
<p>Według Marka Edelmana Żydzi powinni wybrać śmierć z bronią w ręku, którą bohater uważa za łatwiejszą, bo niemal natychmiastową i o wiele mniej bolesną. Bezczynność więźniów getta w obliczu zagrożenia skutkowała powolną agonią w okolicznościach uwłaczających ludzkiej godności ("Przecież o wiele łatwiej się umiera, strzelając, o wiele łatwiej było umierać nam niż człowiekowi, który idzie do wagonu, a potem jedzie wagonem, a potem kopie sobie dół, a potem rozbiera się do naga...").</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Marek Edelman zestawia ze sobą dwa rodzaje umierania: szybką śmierć z bronią w ręku oraz powolną agonię biernych więźniów, którzy pozwolili wywieźć się do obozu koncentracyjnego. Zdaniem bohatera "łatwiej się umiera, strzelając", ponieważ w ten sposób można przyspieszyć nieuchronny koniec i uczynić go mniej bolesnym.</p><br>