<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Na nastrój wiersza - przygnębiający, złowieszczy i patetyczny - składają się następujące elementy:</p>
<ul>
<li>obrazy poetyckie odwołujące się do nieprzyjemnych doznań ("Słowa zgrzytają w zębach, jak piach.") bądź gwałtownych zjawisk atmosferycznych (I zamieć mroźna, i zamieć śnieżna");</li>
<li>apokaliptyczne wizje ("Kołują rzeczy, kołują sfery", "Pustka już śpiewa nad przestrzeniami");</li>
<li>zaskakujące, niepokojące metafory ("rozwartych oczu wir", "Zmilknijcie oczy, mówiące snami!");</li>
<li>słownictwo związane z destrukcją, pożogą ("zielonych iskier trzask", "rude łuny ponad Warszawą");</li>
<li>uroczyste apostrofy i wykrzyknienia ("Nocy bezsenna, nocy drapieżna!", "Mózgu zbyt pilny, przeklęta jawo!").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Rozwiązanie poniżej: </p>
<table border="1" style="border-collapse:collapse;width:435px;height:428px;">
<tbody>
<tr style="height:61px;">
<td style="background-color:#99ccff;text-align:center;">obrazy o charakterze katastroficznym</td>
<td style="background-color:#99ccff;text-align:center;">cechy przedstawianego świata</td>
</tr>
<tr style="height:62px;">
<td style="width:214px;height:62px;text-align:center;">"Nocy bezsenna, nocy drapieżna";</td>
<td style="width:214px;height:62px;text-align:center;">niebezpieczny, niepokojący;</td>
</tr>
<tr style="height:75px;">
<td style="width:214px;height:75px;text-align:center;">"I zamieć mroźna, i zamieć śnieżna / w nierozplątanych snach";</td>
<td style="width:214px;height:75px;text-align:center;">nieprzystępny, groźny;</td>
</tr>
<tr style="height:63px;">
<td style="width:214px;height:63px;text-align:center;">"Kołują rzeczy, kołują sfery, / w kipieli wiatrów nadmorskich - skwir";</td>
<td style="width:214px;height:63px;text-align:center;">gwałtowny, niegościnny, przytłaczający;</td>
</tr>
<tr style="height:50px;">
<td style="width:214px;height:50px;text-align:center;">"wizja katedry, wizja rudery";</td>
<td style="width:214px;height:50px;text-align:center;">martwy, zdewastowany;</td>
</tr>
<tr style="height:58px;">
<td style="width:214px;height:58px;text-align:center;">"W uszach - zielonych iskier trzask";</td>
<td style="width:214px;height:58px;text-align:center;">przerażający, nieznośny;</td>
</tr>
<tr style="height:54px;">
<td style="width:214px;height:54px;text-align:center;">"I rude łuny ponad Warszawą, / w oknach fałszywy brzask.";</td>
<td style="width:214px;height:54px;text-align:center;">zniszczony;</td>
</tr>
<tr style="height:43px;">
<td style="width:214px;height:43px;text-align:center;">"Pustka już śpiewa nad przestrzeniami. / Z mroku fal... z mroku fal".</td>
<td style="width:214px;height:43px;text-align:center;">zmierzający ku zagładzie.</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<ul>
<li>Podmiot liryczny zdaje się przerażony, a jednocześnie wzburzony. O emocjach towarzyszących jego wypowiedzi świadczy zróżnicowana interpunkcja. Liczne wykrzykniki nadają wypowiedzi ekspresywny ton, świadczą o niezgodzie na los, jaki spotyka osobę mówiącą. Myślniki mogą świadczyć o momentach zawahania, niepewności, z kolei wielokropek - podkreśla podniosły charakter ostatniego wersu, a także wyraża zadumę, być może rozpacz podmiotu lirycznego.</li>
<li>Osoba mówiąca doświadcza wielu nieprzyjemnych, wręcz nieznośnych wrażeń zmysłowych, opisywanych za pomocą zaskakujących metafor ("I zamieć mroźna, I zamieć śnieżna / w nierozplątanych snach."). Zmysły stają się przekleństwem dla podmiotu lirycznego, przypominają o panującej wokół apokalipsie. Porównane do piasku słowa powodują chrzęst w ustach; oglądane obrazy (zniszczone, płonące budynki) wirują w oczach; aktywny umysł przysparza wielu cierpień; uszy wychwytują dźwięki towarzyszące płonącej Warszawie. Osoba mówiąca zwraca się bezpośrednio do swych narządów percepcji - oczu i uszu - które rejestrują rzeczywistość w sposób synestezyjny ("Zmilknijcie oczy, mówiące snami!", "Uszy, przestańcie patrzeć!"). Usiłuje nad nimi zapanować, nakazując im bezczynność.</li>
<li>Liczne powtórzenia ("Nocy bezsenna, nocy drapieżna!", "Kołują rzeczy, kołują sfery") dynamizują wypowiedź podmiotu lirycznego, podkreślają gwałtowność obserwowanych zjawisk, oddają powszechny zamęt i bezład. Jednocześnie nadają utworowi podniosłą wymowę, co przekłada się na tragizm sytuacji, w jakiej znalazła się osoba mówiąca.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Adresaci wypowiedzi podmiotu lirycznego:</p>
<ul>
<li>noc; </li>
<li>mózg;</li>
<li>oczy;</li>
<li>uszy.</li>
</ul>
<p> </p>
<p>b) W pierwszym wersie podmiot liryczny zwraca się do nocy, którą określa mianem bezsennej. Prawdopodobnie chciałby zasnąć i przestać doświadczać przerażającej rzeczywistości, ale nie może, gdyż nie pozwalają mu na to wyczulone zmysły. Kolejne fragmenty osoba mówiąca adresuje właśnie do nich - próbuje je okiełznać, wyrzec się ich zgubnego działania. Apostrofy te świadczą o bezsilności podmiotu lirycznego wobec rozpaczliwej sytuacji, w której się znalazł.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Ostatnia strofa zdaje się sugerować, iż ukazane w utworze apokaliptyczne wizje są urojeniami ("Zmilknijcie oczy, mówiące snami!") podmiotu lirycznego. Nie może on wyzbyć się skłonności do katastroficznego spoglądania w przyszłość ("Uszy, przestańcie patrzeć w dal!"), tym bardziej że otaczająca go rzeczywistość zdradza oznaki zbliżającego się końca świata ("Pustka już śpiewa nad przestrzeniami.").</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Przykładowa odpowiedź:</p>
<p>Osoba mówiąca w "żalu" Czechowicza - jako dojrzały, doświadczony człowiek ("głowę, która siwieje [...]") - ma świadomość procesów dziejowych, wobec których czuje się bezsilna. Jej niemoc oraz rezygnacja ujawniają się w szokującym wyznaniu: "rozmnożony cudownie na wszystkich nas / będę strzelał i marł wielokrotnie". Słowa te powodują niejako rozszczepienie jaźni podmiotu lirycznego - utożsamia się on z każdym z ludzi, których wojna pozbawia godności i człowieczeństwa. Prorocze wizje nadchodzącej apokalipsy stają się dla osoby mówiącej źródłem przygnębienia i rozczarowania postawą ludzkości - niepotrafiącej wyciągać wniosków z błędów wielokrotnie popełnianych przez własnych przodków. </p>
<p>Podmiot liryczny w "Bezsenności" Sebyły również występuje w roli proroka. Za pomocą różnych zmysłów doświadcza oznak rychłej katastrofy, zapewne wojny ("I rude łuny ponad Warszawą, / w oknach fałszywy brzask."). Nie panuje nad własnymi narządami percepcji, które stają się bezpośrednią przyczyną jego udręki. Osoba mówiąca sprawia wrażenie będącej na granicy obłędu - przeklina nadaktywny mózg, usiłuje zmusić do posłuszeństwa swe oczy i uszy. Tytułowa "bezsenność" może się odnosić do bezsilności podmiotu lirycznego, na którą ten nie chce wyrazić zgody. Choć dostrzega on swą niemoc, podejmuje - inaczej niż u Czechowicza - nierówną walkę z własnym ciałem, buntuje się, zaklina ukazaną w apokaliptycznych wizjach rzeczywistość. Przeczucie nadchodzącej zagłady wywołuje w nim skrajne emocje - gniew, rozpacz, wreszcie przygnębienie.</p>
<p>Zasadnicza różnica w kreacji "ja" lirycznego u obu autorów polega na odmiennym stopniu jego indywidualizacji oraz stosunku do ogółu ludzkości. Podczas gdy u Czechowicza podmiot liryczny wyrzeka się własnej tożsamości, by zidentyfikować się z niezliczonymi, anonimowymi jednostkami, którym zdaje się współczuć, osoba mówiąca w wierszu Sebyły koncentruje się na osobistych doznaniach oraz emocjach. </p><br>