<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><em>Kondycja ludzka </em>przedstawia wnętrze pokoju wraz z oknem wychodzącym na rozległe pola i lasy. W centralnej części znajduje się sztaluga, a na niej niezwykle realistyczne malowidło, które wręcz zlewa się z widniejącym w tle krajobrazem, tworząc obszerną, spójną scenerię. W jej skład wchodzą: błękitne, zachmurzone niebo, pola, lasy, krzewy i samotne drzewo rosnące wzdłuż miedzy. Wprawdzie nie ma pewności, co faktycznie zakrywa płótno, lecz można przypuszczać, że uchwycone na nim elementy pokrywają się z widokiem na zewnątrz. Stonowana kolorystyka pomieszczenia silnie kontrastuje z jasną, pogodną przestrzenią obserwowaną za oknem i na obrazie.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Uchwycona na obrazie natura i widok za oknem zdają się pokrywać. Granica między sztuką a rzeczywistością jest niemal zatarta. Artysta w subtelny sposób zarysował brzegi płótna, lecz mogłyby one ujść uwagi mniej bacznego obserwatora. Niezwykle realistyczne malowidło można uznać za wycinek (kadr) świata zewnętrznego. Oczom odbiorcy dzieła ukazuje się spójna panorama, którą tworzą drzewa, krzewy, łąka, polna droga i kłębiące się na niebie chmury. Obraz doskonale naśladuje rzeczywistość, dlatego łatwo zapomnieć, iż wyszedł spod czyjegoś pędzla. Przestaje być sztucznym tworem i ożywa, przypominając kolejną warstwę szkła, przez które człowiek patrzy na świat.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Nieobecność artysty przy sztaludze może świadczyć o tym, że malowidło żyje własnym życiem. Rola malarza traci na znaczeniu, obraz istnieje niezależnie od jego woli. W wyniku takiego zabiegu trudniej jest ocenić, gdzie przebiega granica między fikcją a rzeczywistością. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Styl malarski Magritte'a w oparciu o <em>Kondycję ludzką</em>:</p>
<ul>
<li>realistyczne kompozycje - zaburzone jednak przez nieprzystające do całości, absurdalne detale;</li>
<li>nastrój dziwności, tajemniczości;</li>
<li>złudzenia optyczne, iluzje; </li>
<li>operowanie paradoksami;</li>
<li>przekształcanie znanych odbiorcy motywów poprzez wprowadzenie elementów zaskakujących, zdających się nie pasować do całości;</li>
<li>postrzeganie rzeczywistości jako główny motyw;</li>
<li>zainteresowanie człowiekiem, poszukiwanie prawdy o nim;</li>
<li>malarstwo jako temat sam w sobie, jego oderwanie, niezależność od artysty.</li>
</ul>
<p> </p>
<p>Cechy konwencji nadrealistycznej:</p>
<ul>
<li>pomysłowość, niezwykłość;</li>
<li>swoboda twórcza;</li>
<li>dążenie do zaskoczenia odbiorcy;</li>
<li>kompozycja przypadkowa, nielogiczna;</li>
<li>atmosfera dziwności, niepokoju;</li>
<li>zerwanie z wiernym naśladownictwem rzeczywistości.</li>
</ul>
<p> </p>
<p>Twórczość Magritte'a, choć wpisuje się w konwencję nadrealistyczną, pod pewnymi względami wyróżnia się na jej tle. Słuszne w odniesieniu do artysty wydaje się określenie "realistycznego nadrealisty". Malarz nie zniekształca rzeczywistości w takim stopniu, w jakim robią to inni surrealiści. Znacznie większy nacisk kładzie na realizm, z kolei elementy dziwności i zaskoczenia wprowadza subtelnie, nienachalnie. Aby dostrzec absurd, często potrzeba uważnej obserwacji. Malarstwo Magritte'a nie zrywa całkowicie z mimetyzmem. Stawia raczej na pomysłową grę z przyzwyczajeniami i oczekiwaniami odbiorcy, polegającą na częściowym uniezwyklaniu tego, co mogłoby się wydawać zwyczajne.</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Twórczość Magritte'a zdaje się sugerować, że rzeczywistość ludzka - na obrazie umiejscowiona wewnątrz domu - jest wobec świata natury wtórna i sztuczna. Człowiek zostaje zniewolony przez własny umysł. Nie może spojrzeć na to, co na zewnątrz, inaczej niż w sposób wybiórczy, ponieważ nie jest w stanie opuścić swego więzienia. Prawda zawsze będzie przed nim zakryta. Ludzkie postrzeganie rzeczywistości jest ograniczone, dlatego czyni ją względną, zależną od punktu widzenia.</p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Tytuł (<em>Kondycja ludzka</em>) może oznaczać, że wizja artysty ukazuje prawdę o ludziach, choć ci nie pojawiają się na obrazie. Słowo <em>kondycja </em>wskazuje na czyjś stan lub położenie, w jakim ktoś - w tym przypadku człowiek - się znajduje. Dzieło Magritte'a poucza, że ludzkie pojmowanie rzeczywistości jest ograniczone i względne. Każdy patrzy na świat - zakłamując go i zniekształcając - przez pryzmat osobistych doświadczeń, przekonań czy poczucia estetyki, dlatego nie wiadomo, jaki jest naprawdę.</p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Okno w dziele Magritte'a jest dla uwięzionego w domu człowieka jedynym kontaktem z rzeczywistością. Choć w oknie nie ma krat, ucieczka nie jest możliwa. </p>
<p>W podobny sposób wykorzystał motyw okna Jacek Malczewski w <em>Melancholii</em>. Tutaj świat zewnętrzny symbolizuje upragnioną przez Polaków wolność, nieosiągalną (z perspektywy malarza) mimo wysiłku i poświęcenia wielu pokoleń.</p><br>