<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Utwory Tuwima i Wierzyńskiego mają wiele cech wspólnych.</p>
<ul>
<li>Osoba mówiąca jest zwyczajnym, niewyróżniającym się z tłumu człowiekiem. W wierszu Tuwima podmiot liryczny marzy o beztroskim życiu ulicznika. Nie stroni od alkoholu czy wulgaryzmów, czuje silną więź z prostymi ludźmi, którzy zachowują się swobodnie i naturalnie. Z kolei u Wierzyńskiego osoba mówiąca to zwykły przechodzień. Punktem wyjścia dla monologu lirycznego staje się zwyczajne zdarzenie - spotkanie na ulicy nieznajomej kobiety, budzącej w obserwatorze zachwyt.</li>
</ul>
<p> </p>
<ul>
<li>Podmiot liryczny w wierszu Tuwima opisuje miasto i jego elementy: ulice, rynsztoki, słupy oraz parkany. W podobnej scenerii (na ulicy) rozgrywa się sytuacja liryczna utworu Wierzyńskiego.</li>
</ul>
<p> </p>
<ul>
<li>Osoby mówiące we wspomnianych utworach potrafią dostrzec piękno w codziennych sytuacjach, docenić proste przyjemności (np. włóczęgę po mieście i obserwację gwiazd - u Tuwima, spotkanie nieznajomej na ulicy - u Wierzyńskiego). Ich wypowiedziom towarzyszy nastrój beztroski, optymizmu, radości z życia.</li>
</ul>
<p> </p>
<ul>
<li>Język jest zrozumiały dla przeciętnego odbiorcy. Podmiot liryczny w wierszu "Ranyjulek" posługuje się słownictwem potocznym ("podchmielony"), silnie nacechowanym emocjonalnie ("chlać"), a nawet wulgarnym ("psiakrew"). Wierzyński również napisał swój wiersz prostym językiem, choć jego potoczny charakter nie jest tak wyraźny, uwidacznia się głównie w wykrzyknikach ("hej", "ach"). W obu utworach pojawiają się środki poetyckie dynamizujące wypowiedź, zwłaszcza wykrzyknienia ("Ranyjulek!", "Świat się kręci!") oraz wyliczenia ("Gwizdać, kląć, pohukiwać [...]", "Twarz twoja, woal, włosy, uśmiech, zęby...").</li>
</ul><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zad. indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Przykładowa odpowiedź:</p>
<p>Podstawową funkcją słownictwa potocznego w poezji skamandrytów było naśladowanie mowy codziennej, zrozumiałej dla przeciętnego odbiorcy. Służyło ono zmniejszeniu dystansu między poetą a czytelnikiem. W wierszu "Ranyjulek" Juliana Tuwima podmiot liryczny i opisywani przez niego ludzie żyjący na ulicy mówią wspólnym językiem - ekspresywnym, często wulgarnym. Osoba mówiąca udowadnia tym samym, iż czuje silną więź z prostymi ludźmi. Kolokwializmy w poezji skamandryckiej stały się również wyrazem buntu przeciw dawnym tradycjom, miały sprowokować reakcję społeczeństwa na tę twórczość. W "Czarnej wiośnie" Słonimskiego podmiot liryczny mówi: "Pusta heca!", czym zapowiada nadejście nowego porządku. Posłużenie się zwrotem potocznym było konieczne, gdyż "zbędnych słów aparat", czyli przestarzały język poetycki, w powojennej rzeczywistości nie znajdował zastosowania. Podobną funkcję słownictwo potoczne pełni w wierszu "Do krytyków" Juliana Tuwima. Tutaj pojawia się wyrażenie: "Wesoło w czubie i w piętach" - wyrażające szczerą, prozaiczną fascynację przejażdżką tramwajem. Stanowi również element prowokacji wymierzonej w adresatów utworu - krytyków literackich.</p><br>