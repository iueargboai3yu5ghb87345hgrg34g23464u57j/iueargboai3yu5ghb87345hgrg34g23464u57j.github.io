<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>a) Prasa ukazuje bal jako przełomowe wydarzenie o doniosłym charakterze, nazywa go pięknym, udanym i wielkim.</p>
<p> </p>
<p>b) Nagłówki prasowe zakłamują rzeczywistość, nadając trywialnym zdarzeniom (zabawie, uczcie, pijatyce) status ideologicznego przełomu ("ideolo"). Sugerują ponadto, iż rządzącym nic nie zagraża, choć wokół trwa rewolucja. Podmiot liryczny zestawia z treścią gazet faktyczne sytuacje z balu, demaskując w ten sposób propagandową działalność dziennikarzy. Kontrastowe obrazy pojawiają się w następujących fragmentach:</p>
<ul>
<li>"Dziennikarze szybko pisali: / ideolo - ideolo - ideolo - / A tancerzy w hucznej sali / Jeszcze ciągle diabli brali / diabli brali / diabli brali.";</li>
<li>"Precz z niedolą! Precz z niewolą! [...] Czas uderzyć w czynów stal! [...] Udał się ten piękny bal!";</li>
<li>"Z panną Tiutką graf Ramolo! Hop! siup! W dziejowej skali [...], i zecerzy w całym państwie / Czcionki gigant układali: / IDEOLO, IDEOLO";</li>
<li>"Barszczyk piją, wódę golą, / A maszyna wali, wali: IDEOLO, IDEOLO";</li>
<li>"Piękny Dusio z panną Violą / Pod schodami się certolą [...] <em>Wielki bal z dziejową rolą</em>!".</li>
</ul>
<p> </p>
<p>c) Powtarzające się słowo "IDEOLO" stanowi przykład nowomowy, którą posługują się kontrolowane przez rząd media. Wyraz ten, prawdopodobnie pochodzący od "ideologii", świadczy o pustosłowiu i sloganowości jako głównych cechach języka artykułów prasowych. Naczelnym zadaniem chwytliwych - choć pozbawionych znaczenia - słów jest propaganda. "IDEOLO" pełni w tekście funkcję uniwersalnego komentarza do sytuacji społeczno-politycznej, nadaje prozaicznym sytuacjom doniosły, przełomowy charakter.</p>
<p> </p>
<p>d) Przykłady instrumentacji głoskowej w opisie treści gazet:</p>
<ul>
<li>"IDEOLO, IDEOLO / Ideolo ideali / Lari fari lafirindia";</li>
<li>"Udibidibindia, udibindia!";</li>
<li>"Kurr dzisiejszy; Kurr dziejowy!";</li>
<li>"Kurrdesz grzmi nad kurdeszami!".</li>
</ul>
<p>Nagromadzenie w powyższych fragmentach podobnie brzmiących głosek podkreśla sztuczność języka prasy. Poprzez wyeksponowanie określonych, wyrazistych dźwięków dziennikarze usiłują przykuć uwagę odbiorcy. Naturalną konsekwencją takiego zabiegu jest przerost formy nad treścią, która sprawia wrażenie bełkotliwej, pozbawionej sensu, wręcz groteskowej.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Ideologiczne slogany prasowe oraz nagłówki gazet zestawione są z następującymi sytuacjami lub obrazami: </p>
<ul>
<li>huczną zabawą uczestników balu;</li>
<li>rewolucją robotniczą;</li>
<li>tańcem;</li>
<li>piciem wymyślnych napojów alkoholowych;</li>
<li>wymianą sztucznej uprzejmości między gośćmi.</li>
</ul>
<p> </p>
<p>Skontrastowanie ideologicznych haseł z sytuacjami prozaicznymi lub stwarzającymi zagrożenie dla dotychczasowego porządku (w mieście wybucha rewolucja) świadczy o propagandowej roli mediów. Artykuły prasowe zniekształcają rzeczywistość, nadając zwyczajnym zdarzeniom podniosły charakter oraz przekonując czytelników, iż rządzący panują nad sytuacją społeczno-polityczną.</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Satyryczne elementy poematu:</p>
<ul>
<li>ironiczne komentarze podmiotu lirycznego ("Co za gracja! Co za władza! / Co za pompa! Jezu Chry...!"); </li>
<li>karykaturalne sylwetki arystokratów ("Bambirały, grubasowie");</li>
<li>wyeksponowanie i hiperbolizacja wad przedstawicieli elit ("[...] żłopanina, / Parskanina, mlaskanina", "Dżawachadze, prync gruziński, / Rwie zębami tyłek świński");</li>
<li>groteska ("Rozdzierane kaczki wrzeszczą, / Tłuszczem ciekną, w zębach trzeszczą", "Ćwierciomirski z Podhajdańca / Sarni udziec wziął do tańca", "Zawieszony pod sufitem / W żyrandolu tajniak drzemie.");</li>
<li>parodia propagandowej nowomowy ("ideolo", "dziejowa rola");</li>
<li>kontrasty ("Barszczyk piją, wódę golą, / A maszyna wali, wali: / IDEOLO, IDEOLO", rozbieżność dwóch sąsiadujących światów - zwykłych, ciężko pracujących ludzi oraz balujących arystokratów).</li>
</ul>
<p> </p>
<p>Mimo iż utwór Tuwima jawnie krytykuje ustrój panujący w ówczesnej Polsce, wyraża jednocześnie - jak wykazuje Miłosz - niechęć autora "do społeczeństwa ludzkiego w ogóle". "Bal w Operze" ośmiesza zatem pewne uniwersalne zjawiska, takie jak nierówność społeczna (próżni arystokraci obok chłopek niosących masło na sprzedaż), hipokryzja elit czy groteskowy, pełen sloganów język propagandy.</p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Rozwiązanie poniżej: </p>
<table border="1" style="border-collapse:collapse;width:557px;height:966px;">
<tbody>
<tr style="height:59px;">
<td style="background-color:#99ccff;text-align:center;height:56px;width:130px;">obraz władzy</td>
<td style="background-color:#99ccff;text-align:center;height:56px;width:128px;">"Do generałów"</td>
<td style="background-color:#99ccff;text-align:center;height:56px;width:162px;">"Do prostego człowieka"</td>
<td style="background-color:#99ccff;text-align:center;height:56px;width:136px;">"Bal w Operze"</td>
</tr>
<tr style="height:270px;">
<td style="width:130px;height:270px;text-align:center;">teatralny sposób bycia, polegający na stwarzaniu pozorów dostojności oraz manifestacji zewnętrznych oznak władzy</td>
<td style="width:128px;height:270px;text-align:center;">"Warczy, straszy, groźnie ściąga brwi / Byle generalisko, obwieszone gwiazdami."</td>
<td style="width:162px;height:270px;text-align:center;">"Kiedy rozścierwi się, rozchami / Wrzask liter pierwszych stron dzienników / A stado dzikich bab - kwiatami / Obrzucać zacznie <em>żołnierzyków.</em>"</td>
<td style="width:136px;height:270px;text-align:center;">
<p>"Co za gracja! Co za władza! / Co za pomopa! Jezu Chry...!",</p>
<p>"Szambelany, / I buldogi pełnomocne / I terriery / I burbony i szynszyle / I ordery [...] Akselbanty i lampasy"</p>
</td>
</tr>
<tr style="height:17px;">
<td style="width:130px;height:17px;text-align:center;">wystawne, luksusowe życie</td>
<td style="width:128px;height:17px;text-align:center;">"Nonszalancja, pompa, szlify, szyk, / Tajemnice sztabowe, adiutanci, bale"</td>
<td style="width:162px;height:17px;text-align:center;">"Króle z panami brzuchatymi"</td>
<td style="width:136px;height:17px;text-align:center;">
<p>"Barszczyk piją, wódę golą",</p>
<p>"A tancerzy w hucznej sali / Jeszcze ciągle diabli brali"</p>
</td>
</tr>
<tr style="height:17px;">
<td style="width:130px;height:17px;text-align:center;">skłonność do przemocy, okrucieństwo</td>
<td style="width:128px;height:17px;text-align:center;">"Z armat waszych - pocisków grad / Śmierć i dym zostawia [...]"</td>
<td style="width:162px;height:17px;text-align:center;">"I byle drab, i byle szczeniak / W odwieczne kłamstwo ich uwierzy, / Że trzeba iść i z armat walić, / Mordować, grabić, truć i palić"</td>
<td style="width:136px;height:17px;text-align:center;">"A najgorzej przy kawiorze; / Tam - na zabój, tam - na noże"</td>
</tr>
<tr style="height:17px;">
<td style="width:130px;height:17px;text-align:center;">manipulacja i propaganda jako główne metody kształtowania opinii publicznej</td>
<td style="width:128px;height:17px;text-align:center;">"Słówko rzuci - i robi się krzyk: / <em>Dzięku! jemy! panie! gene! rale!</em>"</td>
<td style="width:162px;height:17px;text-align:center;">"Gdy zaczną na tysiączną modłę / Ojczyznę szarpać deklinacją / I łudzić kolorowym godłem, / I judzić <em>historyczną racją</em>, / O piędzi, chwale i rubieży, / O ojcach, dziadach i sztandarach, / O bohaterach i ofiarach"</td>
<td style="width:136px;height:17px;text-align:center;">
<p>"Pokrzykują gazeciarze: <em>Wielki bal z dziejową rolą! / Dzisiaj strrraszne ideolo!</em>",</p>
<p>"IDEOLO, IDEOLO / Ideolo ideali / Lari fari lafirindia / Udibidibindia, udibindia!"</p>
</td>
</tr>
<tr style="height:249px;">
<td style="width:130px;height:249px;text-align:center;">kompromitacja, ośmieszenie rządzących</td>
<td style="width:128px;height:249px;text-align:center;">"Więc przestańcie udawać lwy, / Śmieszni ludzie, obwieszeni gwiazdami."</td>
<td style="width:162px;height:249px;text-align:center;">
<p>"Króle z panami brzuchatemi",</p>
<p>"tłuste szuje"</p>
</td>
<td style="width:136px;height:249px;text-align:center;">
<p>"Ochrypł szefo-organizator, / Wyfraczony, krępy mandryl"</p>
<p>"Bambirały, grubasowie"</p>
<p>"Szach Kaukazu [...] Przez pomyłkę tknął widelcem / W cyc grafini Macabrini" </p>
</td>
</tr>
<tr style="height:103px;">
<td style="width:130px;text-align:center;height:103px;">obojętność na los zwykłych obywateli</td>
<td style="width:128px;text-align:center;height:103px;">"Wam - czerwone wyłogi za rzeź, / Za morderstwo, gwałty i pożogi!"</td>
<td style="width:162px;text-align:center;height:103px;">
<p>"Twoja jest krew, a ich jest nafta!"</p>
</td>
<td style="width:136px;text-align:center;height:103px;">
<p>"Chłopki suche i dostojne [...] Idą boso i na sprzedaj masło niosą.",</p>
<p>"Chłop prowadzi kulejącą krowę."</p>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Przykładowa odpowiedź:</p>
<p>Emocjonalny charakter poezji Tuwima polega na wrażliwości i uczuciowości podmiotu lirycznego, które ujawniają się w żywiołowym, pełnym ekspresywizmów ("generalisko", "dzikie baby", "żłopanina") oraz wykrzyknień ("ho-ho!", "Rżnij karabinem w bruk ulicy!", "Co za gracja!") języku. Wiersze te są jednak przede wszystkim zaangażowane społecznie. Komentują one rzeczywistość, piętnując lub propagując określone postawy. Tutaj uwidacznia się funkcja perswazyjna poezji Tuwima: aby ukształtować światopogląd odbiorcy, autor posługuje się licznymi środkami retorycznymi, chętnie zdradza też własny emocjonalny stosunek do poszczególnych zjawisk. Język jego utworów zdominowany jest przez kolokwializmy i wulgaryzmy, operuje wyrazistymi obrazami poetyckimi, które wywołują u adresata różne uczucia, m.in.: gniew ("Wiedz, że to bujda, granda zwykła"), żal ("Z armat waszych - pocisków grad / Śmierć i dym zostawia [...]"), współczucie (spracowani, ubodzy chłopi w "Balu...") czy wstręt (prymitywne zachowanie uczestników balu). </p>
<p>Ukazana w omawianych wierszach wizja świata jest niewątpliwie subiektywna - odzwierciedla poglądy i przekonania autora, wyraża poniekąd jego obawy, rozczarowania w związku z sytuacją społeczno-polityczną w Polsce w okresie międzywojennym. Posługując się emocjonalnym językiem, Tuwim usiłuje nawiązać z odbiorcą bliższą relację ("O, przyjacielu nieuczony, / Mój bliźni z tej czy innej ziemi!"), wydać mu się szczerym oraz autentycznym. Swą poetyką polemizuje z ośmieszonym w "Balu w Operze" sztucznym, bełkotliwym językiem propagandy ("ideolo"). Choć poezja Tuwima - podobnie jak rządowe slogany - oddziałuje na odbiorcę, w przeciwieństwie do nich wynika z troski autora o interesy zwykłych ludzi. Ma też demaskatorski charakter - obnaża kłamstwa i hipokryzję rządzących. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Przykładowa odpowiedź:</p>
<p>Ukazaną w poezji Tuwima władzę cechują materializm, konsumpcjonizm i prywata. Rządzący nie dbają o dobro obywateli, a w swych poczynaniach kierują się żądzą zysku ("Że gdzieś zwęszyli kasy pełne"). Jednocześnie nie mają moralnych oporów przed zmanipulowaniem prostych ludzi i wykorzystaniem ich do własnych celów. Władza to przede wszystkim manifestacja siły oraz dyscypliny - cechy te uwidaczniają się w postaciach "obwieszonych gwiazdami" generałów. Defilady i ceremonie wojskowe mają zrobić zrobić wrażenie na obywatelach oraz stworzyć sztuczny dystans między rządzącym a rządzonym ("Dzięku! jemy! panie! gene! rale!"). Władza posługuje się propagandą (rozpowszechnia slogany, takie jak "historyczna racja" czy "dziejowa rola"), aby w oczach zwykłych ludzi usprawiedliwić nieetyczne działania. "Do prostego człowieka" ujawnia kłamliwą, wyrachowaną naturę elit. Poucza, iż rząd kształtuje opinię publiczną, kreując obraz wojny jako walki w obronie szlachetnych wartości ("Bo mu sam Pan Bóg szepnął z nieba, / Że za ojczyznę - bić się trzeba"). Taka wizja konfliktu zbrojnego nie przystaje do rzeczywistości - elitom zależy jedynie na powiększeniu własnych majątków. Wysłany na wojnę obywatel - złudnie wierzący w jej słuszność - staje się dla władzy jedynie narzędziem. </p>
<p>Z uprzywilejowaną pozycją społeczną rządzących wiąże się wystawne, luksusowe życie. Choć w "Balu w Operze" uczestniczą nieliczni, elitarni goście, wydarzenie oddziałuje na całe miasto, którego mieszkańcy zmuszeni są podziwiać elegancję elit i podporządkować swój rytm dnia ich kaprysom ("Na ulicach ścisk i zator", "Ryczą auta, tłumy prą"). Z beztroską, żywiołową zabawą śmietanki towarzyskiej kontrastuje pracowite, pokorne życie zwykłych obywateli ukazane w części VI. Szczególne współczucie może budzić widok ubogich, nędznie ubranych chłopów, którzy zmierzają do miasta, aby uzupełnić zapasy balujących arystokratów ("Chłopki suche i dostojne / Idą szosą. / Idą boso i na sprzedaj / Masło niosą."). Władza zdaje się nie przejmować nierównością społeczną ani niepokojącą ekspansją rewolucjonistów. Wykorzystują medialną propagandę, aby przekonać obywateli o pomyślności oraz przełomowości aktualnych wydarzeń ("ideolo", "Wielki bal z dziejową rolą!").</p>
<p>Rządzący traktują prostych ludzi przedmiotowo: jako tanią siłę roboczą (czemu zawdzięczają swój dobrobyt) lub naiwnych, lecz dzięki temu całkowicie oddanych rekrutów. Życie obywateli traci wartość, kiedy przestaje przynosić wymierne, materialne korzyści.</p><br>