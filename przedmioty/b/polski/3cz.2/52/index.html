<head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Wizję zaświatów budują następujące środki poetyckie:</p>
<ul>
<li>anafora ("Kiedy umrzemy") - sugeruje odległość i niezwykłość opisywanej rzeczywistości;</li>
<li>epitety ("różnobarwnej", "świecącej", "słodkiego") - oddziałują na wyobraźnię adresata, podkreślają piękno zaświatów;</li>
<li>hiperbole ("zawsze bez miary mięsa i chleba", "święto wieczyste dla nas nastanie", "na niebotycznej klękniem przełęczy") - tworzą obraz zaświatów jako raju, który swym ogromem przerasta świat doczesny;</li>
<li>wyliczenia ("[...] mięsa i chleba, / słodkiego wina i maku z miodem", "a w nich pachnące czerwone róże, / pęki goździków, kiście mimozy, białe kamelie i tuberozy.)" - wskazują na przepych i niezwykłe wrażenia estetyczne związane z życiem po śmierci;</li>
<li>uosobienie ("grać będą co dzień posłuszne wiatry") - podkreśla cudowność zaświatów, którym bezwzględnie podlegają prawa przyrody;</li>
<li>wykrzyknienia ("tak że nie będziem przymierać głodem!", "tylko nam grzechy Pan Bóg wybaczy!") - nadają wypowiedzi podmiotu lirycznego ekspresywny ton, wyrażają ekscytację.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Trudno jednoznacznie określić płeć lub wiek nadawcy. Jego relacje z odbiorcą są zażyłe, na co wskazują apostrofa "moje kochanie" oraz zwroty w liczbie mnogiej: "umrzemy", "będziemy", "nam", "nas", "polecimy". Można przypuszczać, iż podmiotem lirycznym jest rodzic, który opisuje swej córce ("jesteś ubrana"), jak będzie wyglądało życie po śmierci. Z drugiej strony bohaterowie mogą również być parą zakochanych.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Osoba mówiąca w wierszu znajduje się w przełomowym momencie swego życia ("Tylko jeszcze pokończę stare, / od nowego by wszcząć rachunku"). Być może umiera i przed śmiercią chce raz jeszcze doświadczyć prostych, codziennych przyjemności: cykania świerszcza, wróżenia z bzu czy pocałunku ukochanej osoby. Bez wątpienia wszystkie te rzeczy mają bezpowrotnie przeminąć. Podmiot liryczny sprawia wrażenie pogrążonego w melancholii, zadumanego. Jednocześnie wyraża silne przywiązanie do uroków życia, a zwłaszcza do osoby, którą darzy szczególnym uczuciem.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Według słownika języka polskiego partykuła "tylko" może pod wieloma względami wyodrębniać zjawisko, do którego się odnosi. W "Ostatniej próbie" zwrot ten nadaje wypowiedzi podmiotu lirycznego ekspresywny ton, ponadto sugeruje, iż opisywane w utworze czynności (zachwyt nad światem przyrody, pocałunek) są zwyczajne i łatwe w realizacji. Z kolei partykuła "jeszcze" - jak wynika z informacji zawartych w słowniku - "pokazuje, ile czasu lub jaka odległość dzieli kogoś do początku lub końca zdarzenia, o którym mowa". W kontekście utworu może zatem podkreślać warunki, jakie podmiot liryczny musi spełnić, zanim nastąpi przełomowa zmiana. </p>
<p>Anafora "tylko jeszcze" rozpoczyna każdą kolejną strofę. W połączeniu z nagromadzonymi czasownikami nadaje wierszowi charakter wyliczenia. Funkcję tę zdaje się potwierdzać fragment słownika, zgodnie z którym partykuła "jeszcze" "włącza do istniejącego już zbioru osób, rzeczy, faktów dodatkowy element".</p>
<p> </p>
<p>* Cytaty pochodzą ze Słownika Języka Polskiego PWN.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Utwór wprowadza nastrój niepokoju i przygnębienia. Ich źródłem jest anafora "tylko jeszcze". Podkreśla ona desperację podmiotu lirycznego, który przeczuwa nadejście nieokreślonego końca. Ma wobec tego ostatnią szansę, by doświadczyć prostych przyjemności. Atmosferę niepewności buduje niejednoznaczna puenta: "[...] czy u ciebie ratunek, / czy na wieki wszystko stracone?" Trudno ocenić, o jakiej katastrofie mówi podmiot liryczny - może chodzić o śmierć, rozstanie z ukochaną osobą czy przeprowadzkę.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<table border="1" style="border-collapse:collapse;width:567px;height:315px;">
<tbody>
<tr style="height:17px;">
<td style="background-color:#99ccff;text-align:center;">środek stylistyczny</td>
<td style="background-color:#99ccff;text-align:center;">przykłady </td>
</tr>
<tr style="height:17px;">
<td style="width:280px;height:17px;text-align:center;">powtórzenie</td>
<td style="width:280px;height:17px;text-align:center;">"szczęście, szczęście"</td>
</tr>
<tr style="height:17px;">
<td style="width:280px;height:17px;text-align:center;">metafora</td>
<td style="width:280px;height:17px;text-align:center;">"rumieńcami gorąco spłonę"</td>
</tr>
<tr style="height:17px;">
<td style="width:280px;height:17px;text-align:center;">wyliczenie</td>
<td style="width:280px;height:17px;text-align:center;">"[...] gwar, gwizd i łomot uliczny"</td>
</tr>
<tr style="height:17px;">
<td style="width:280px;height:17px;text-align:center;">epitet</td>
<td style="width:280px;height:17px;text-align:center;">"bzu <span style="text-decoration:underline;">kwitnącego</span>"</td>
</tr>
<tr style="height:17px;">
<td style="width:280px;height:17px;text-align:center;">elipsa</td>
<td style="width:280px;height:17px;text-align:center;">"tylko jeszcze świerszcza posłucham"</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Osobę mówiąca w utworze oraz adresata wypowiedzi łączy bardzo silna więź, prawdopodobnie miłość ("tylko jeszcze chwilę zaczekam / twych, wybranych, ust pocałunku!"). Kochankowie z niewiadomych przyczyn muszą się rozstać ("Tylko jeszcze raz jeden przy tobie / rumieńcami gorąco spłonę"). W opisie relacji bohaterów pojawia się jeszcze motyw miłości jako ratunku. Od adresata wypowiedzi zależy, jak dalej potoczą się losy zakochanych.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>O tym, że w omawianym utworze miłość łączy się z doświadczaniem codzienności, świadczą wyliczane przez podmiot liryczny prozaiczne zajęcia i przyjemności. Osoba mówiąca zdaje się zauroczona światem przyrody. Pragnie posłuchać cykania świerszcza, wywróżyć szczęście z bzu. Jednak nie wszystkie elementy codzienności podsycają uczucie podmiotu lirycznego. Miejski hałas ("Gwar, gwizd i łomot uliczny") stanowi zagrożenie, gdyż może zagłuszyć odgłos kroków ukochanej osoby. Sposoby okazywania czułości, o których wspomina osoba mówiąca (pocałunek, nasłuchiwanie kroków, rumienienie się), są zwyczajne i charakterystyczne dla wszystkich ludzi.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące</a><br>
<p>Przykładowa odpowiedź:</p>
<p>W obu utworach Kazimiery Iłłakowiczówny podmiot liryczny kieruje swój monolog do adresata, którego darzy wyjątkowym uczuciem, zapewne miłością. Można podejrzewać, iż w przypadku pierwszego wiersza chodzi o relację rodzic-dziecko, natomiast "Ostatnia próba" opowiada o mającej nadejść rozłące zakochanych. "Jak sobie niektóra biedota wyobraża niebo" to utwór, którego tematem są śmierć i życie wieczne ("Kiedy umrzemy [...]"). Podobną problematykę zdaje się poruszać "Ostatnia próba". Wprawdzie można przypuszczać, że przyczyną rozstania będzie śmierć jednego z kochanków, lecz ostatni fragment ("żeby sprawdzić, czy u ciebie ratunek, / czy na wieki wszystko stracone") można interpretować na wiele sposobów.</p>
<p>Ponadto w każdym z wierszy pojawiają się motywy muzyczne ("śpiewać nam będą anielskie chóry / same preludia i uwertury", "Tylko jeszcze świerszcza posłucham") oraz roślinne ("[...] czerwone róże, / pęki goździków, kiście mimozy, / białe kamelie i tuberozy", "tylko jeszcze z bzu kwitnącego / sobie szczęście, szczęście wywróżę"). Poetka w obu utworach wykorzystała anafory, które dynamizują wypowiedź podmiotu lirycznego, budują nastrój napięcia, niepewności. Osoba mówiąca wypowiada się w czasie przyszłym: wyraża swe nadzieje ("zawsze bez miary mięsa i chleba", "tylko nam grzechy Pan Bóg przebaczy!) oraz obawy ("czy mi gwar, gwizd i łomot uliczny / twoich kroków, twoich kroków nie głuszy?", "żeby sprawdzić, czy u ciebie ratunek / czy na wieki wszystko stracone?". Niezależnie od oczekiwań podmiotu lirycznego (optymistycznych bądź pesymistycznych) odgadnięcie, co przyniesie przyszłość, nie jest możliwe.</p><br>