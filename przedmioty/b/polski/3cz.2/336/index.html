<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Plan wydarzeń:</p>
<ol>
<li>Personel obozowy przygotowuje się do przyjazdu transportu.</li>
<li>Henri kupuje od esesmana butelkę wody, obiecując zapłatę w późniejszym terminie.</li>
<li>Francuz udziela Tadkowi wskazówek na temat pracy przy rozładunku.</li>
<li>Do obozu przybywają oficerowie SS. Niektórzy udają się do kantyny, inni spacerują wzdłuż torów.</li>
<li>Nadjeżdża pociąg transportowy.</li>
<li>Jeden z postów na rozkaz przełożonego ostrzeliwuje wagon, którego pasażerowie wpadli w panikę.</li>
<li>Personel otwiera wagony i rekwiruje dobytek pasażerów.</li>
<li>Narrator okłamuje człowieka pytającego o swój los.</li>
<li>Esesman wymierza cios trzcinowym batem kobiecie, która odważyła się podnieść odebraną jej torebkę.</li>
<li>Następuje selekcja przyjezdnych. Jedni zostają skierowani do krematorium, drudzy - w stronę obozu.</li>
<li>Za autami podąża przewożąca gaz karetka Czerwonego Krzyża.</li>
<li>Esesman rozkazuje drużynie Tadka oczyścić jeden z wagonów.</li>
<li>Narrator odnajduje w wagonie martwe niemowlęta, po czym - na polecenie przełożonego - usiłuje przekazać je kobietom. Te jednak uciekają z przerażeniem.</li>
<li>Esesman sięga po broń. Wówczas starsza kobieta decyduje się zabrać niemowlęta.</li>
<li>Przejęty Tadek wyjawia Henriemu swe moralne rozterki. Następnie przyznaje się do obojętności na los ludzi z transportu.</li>
<li>Francuz uspokaja narratora. Tłumaczy mu, iż jego uczucia są naturalnym wynikiem przystosowania do obozowego życia.</li>
<li>Konfiskata żywności, pieniędzy i kosztownych przedmiotów dobiega końca.</li>
<li>Ludzie z nowego transportu zostają zagazowani i skremowani.</li>
</ol><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Transport stanowi przede wszystkim źródło materiału budowlanego oraz darmowej siły roboczej, a także mnóstwa ludzi niezdolnych do pracy ("To stąd ładują towar na Birkenau: materiał do rozbudowy obozu i ludzi do gazu."). Ponadto skonfiskowane pasażerom kosztowności zasilają skarb III Rzeszy ("Wyrwą im złote zęby. W zabitych szczelnie skrzyniach odeślą do Berlina."). Z kolei żywność, odzież oraz towary luksusowe, takie jak papierosy czy alkohol, trafiają w posiadanie personelu obozowego lub zostają odsprzedane ludności cywilnej ("Parę dni obóz będzie żył z tego transportu: zjadał jego szynki i kiełbasy, konfitury i owoce, pił jego wódki i likiery, będzie chodził w jego bieliźnie, handlował jego złotem i tłumokami.").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Rozwiązanie poniżej: </p>
<table border="1" style="border-collapse:collapse;width:729px;height:1437px;">
<tbody>
<tr style="height:63px;">
<td style="background-color:#99ccff;text-align:center;height:63px;width:83.8125px;">-</td>
<td style="background-color:#99ccff;text-align:center;height:63px;width:217.512px;">więźniowie pracujący na rampie</td>
<td style="background-color:#99ccff;text-align:center;height:63px;width:202.025px;">nowo przybyli więźniowie</td>
<td style="background-color:#99ccff;text-align:center;height:63px;width:212.65px;">esesmani</td>
</tr>
<tr style="height:435px;">
<td style="background-color:#99ccff;text-align:center;height:435px;width:83.8125px;">wygląd</td>
<td style="width:217.512px;height:435px;">
<ul>
<li>przypominający zwierzęta ("Wokół nas siedzą Grecy, ruszają łapczywie żuchwami, jak wielkie, nieludzkie owady [...]")</li>
<li>ubrani w pasiaki ("Rożnopasiasty tłum leżał pod szynami w wąskich pasach cienia [...].")</li>
</ul>
</td>
<td style="width:202.025px;height:435px;">
<ul>
<li>wycieńczeni fizycznie i psychicznie ("W małych zakratowanych okienkach widać było twarze ludzkie, blade, zmięte, jakby niewyspane, rozczochrane [...].")</li>
</ul>
</td>
<td style="width:212.65px;height:435px;">
<ul>
<li>eleganccy, zadbani ("[...] spluwa na nich młody, wysoki post, o bujnych płowych włosach i niebieskim, marzącym spojrzeniu [...].", "Z boku stoi młody, gładko wygolony pan [...].")</li>
<li>rośli, budzący grozę i szacunek ("Zajeżdżały z warkotem motocykle wiozące obsypanych srebrem odznak podoficerów SS, tęgich, spasionych mężczyzn [...].")</li>
<li>dostojni ("Nadawało im to służbowy i sprężysty wyglą.")</li>
</ul>
</td>
</tr>
<tr style="height:726px;">
<td style="background-color:#99ccff;text-align:center;height:726px;width:83.8125px;">zachowania i postawy</td>
<td style="width:217.512px;height:726px;">
<ul>
<li>łapczywość, prymitywizm ("[...] żrą łakomie zbutwiałe grudy chleba.")</li>
<li>bezwzględne posłuszeństwo ("[...] wrzaśnięto nierówno i indywidualnie, aczkolwiek z dobrą wolą.", "Bierzcie te niemowlęta, na litość boską - wybucham, bo kobiety z przerażeniem uciekają ode mnie [...].")</li>
<li>nieszczerość wobec pasażerów jako oznaka litości ("Jest prawo obozu, że ludzi idących na śmierć oszukuje się do ostatniej chwili. Jest to jedyna dopuszczalna forma litości.")</li>
<li>ciężka, wytrwała praca ("Ci z Kanady [...] nie mają chwili wytchnienia.")</li>
<li>moralne wątpliwości ("Słucha, Henri, czy my jesteśmy ludzie dobrzy?")</li>
<li>niechęć wobec nowo przybyłych więźniów, obojętność na ich los ("Nie współczuję im wcale, że idą do gazu.")</li>
</ul>
</td>
<td style="width:202.025px;height:726px;">
<ul>
<li>panika, przerażenie ("Krzyki i rzężenia stawały się coraz głośniejsze.")</li>
<li>niepokój ("Panie, co z nami będzie? - zeskakują już na żwir, niespokojni, roztrzęsieni.")</li>
<li>rozpacz ("Zapchane ludźmi auta odjeżdżają z piekielnym warkotem, wśród zawodzenia i wrzasku kobiet opłakujących dzieci [...].")</li>
<li>naiwność ("Wydaje się tym ludziom, że rozpoczynają nowe życie w obozie [...].")</li>
</ul>
</td>
<td style="width:212.65px;height:726px;">
<ul>
<li>wesołość, brak zmartwień ("[...] potem kordialnie wyciągali prawice, uśmiechali się serdecznie do siebie, rozmawiali o listach, [...] o dzieciach, pokazywali sobie fotografie.")</li>
<li>bezwzględność, okrucieństwo ("Ten powoli ściągnął automat z ramienia, złożył się i przeciągnął serią po wagonach.")</li>
<li>bicie więźniów ("Świsnęła trzcina, kobieta krzyknęła, potknęła się i upadła pod nogi tłumu.")</li>
<li>cynizm, bezduszność - polecenie wydania pasażerkom martwych niemowląt ("Nie nieś ich na auto. Oddaj kobietom [...].")</li>
<li>konfiskata dobytku nowo przybyłych więźniów ("Parę dni obóz będzie żył z tego transportu [...].")</li>
</ul>
</td>
</tr>
<tr style="height:277px;">
<td style="background-color:#99ccff;text-align:center;height:277px;width:83.8125px;">wnioski</td>
<td colspan="3" style="width:638.188px;height:277px;">Zauważalne różnice w zachowaniu oraz wyglądzie esesmanów, doświadczonych więźniów i nowo przybyłych ludzi wynikają z pozycji zajmowanej w hierarchii obozowej. Uprzywilejowani Niemcy mają władzę nad więźniami - sami nie muszą walczyć o przetrwanie, wiodą wygodne życie. Dzięki temu sprawiają wrażenie dostojnych, wypoczętych i energicznych. Niektórzy z więźniów pracujących na rampie przypominają zwierzęta, częściowo lub całkowicie zatracili swą godność. Inni miewają ludzkie odruchy - wyrzuty sumienia, wątpliwości, skrupuły. Każdy z nich jednak w pewnym stopniu przystosował się do życia obozowego, negując zasady moralne obowiązujące poza obozem. Z kolei nowo przybyli więźniowie w zderzeniu z rzeczywistością obozową reagują paniką, niedowierzaniem lub naiwną wiarą w szczęśliwy pobyt w Auschwitz. Transport w warunkach uwłaczających ludzkiej godności wywiera negatywny wpływ na ich psychikę oraz wygląd zewnętrzny. Zmęczenie, dyskomfort i strach to uczucia, które będą im odtąd towarzyszyć aż do śmierci.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Tadek przyznaje, iż czuje pogardę dla nowo przybyłych więźniów, życzy im rychłej śmierci ("Nie współczuję im wcale, że idą do gazu. Żeby się ziemia pod nimi wszystkimi rozstąpiła."). Obarcza ich winą za swój dyskomfort i zmęczenie, choć ma świadomość, że jego nienawiść jest nieuzasadniona, wręcz absurdalna ("[...] wzbiera we mnie zupełnie niezrozumiała złość na tych ludzi, że przez nich muszę tu być. [...] Przecież to jest patologiczne chyba, nie mogę zrozumieć."). Wreszcie pyta Henriego: "Słuchaj, [...] czy my jesteśmy ludzie dobrzy?". Moralne rozterki Tadka świadczą o jego wrażliwości oraz - być może - wyrzutach sumienia. Wskazują również na silny wpływ rzeczywistości obozowej na psychikę "człowieka zlagrowanego" - ten miewa trudności w wyznaczeniu granicy między dobrem a złem, ofiarą a oprawcą.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<ul>
<li>Zdaniem Henriego praca przy rozładunku na rampie wiąże się z frustracją i przemęczeniem ("Męczy cię rampa, buntujesz się [...]."). Aby poradzić sobie z negatywnymi emocjami, więźniowie przekierowują swój gniew na ludzi z transportu ("[...] złość najłatwiej wyładować na słabszym.") lub koncentrują się na zaspokajaniu własnych, pierwotnych potrzeb ("Patrz na Greków, ci umieją korzystać! Żrą wszystko, co im pod rękę wlizie [...]."). Francuz wydaje się przekonany, że takie zachowanie jest naturalnym mechanizmem obronnym "człowieka zlagrowanego".</li>
<li>Henri uważa postawę Tadka za rezultat przemyślanej organizacji hierarchii obozowej ("Och, wprost przeciwnie, to normalne, przewidziane i obliczone."). Sugeruje, że naziści prowokują wewnętrzne podziały między więźniami, aby osłabić ich poczucie solidarności i zniechęcić do ewentualnego buntu. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przejawy uprzedmiotowienia człowieka w obozie:</p>
<ul>
<li>transport w nieludzkich warunkach ("Niezmiernie zbici, przytłoczeni potworną ilością bagażu, waliz, walizek, walizeczek, plecaków, tłumoków wszelkiego rodzaju [...], gnieździli się w strasznej ciasnocie, mdleli od upału, dusili się i dusili innych."); </li>
<li>selekcja więźniów pod względem pracy, jaką są w stanie wykonać ("Gaz ich nie minie, ale najpierw będą pracować.");</li>
<li>traktowanie ludzi na równi z towarem ("[...] oddzielają tych do gazu od tych, co idą na lager, wypychają pierwszych na schody, ubijają na aucie, na każde sześćdziesięciu, tak plus-minus.");</li>
<li>sprowadzenie więźniów do liczb i symboli zapisanych w notatniku ("Kreski pęcznieją w tysiące, tysiące w całe transporty [...].");</li>
<li>nadawanie ludziom numerów ("Ci, którzy pójdą z tego transportu na lager, dostaną numery: 131-132.");</li>
<li>masowe palenie ciał ("Ale krematoriów będzie w Oświęcimiu szesnaście, zdolnych spalić pięćdziesiąt tysięcy dziennie.");</li>
<li>brak szacunku dla ciał zmarłych niemowląt ("Wynosi się je jak kurczaki, trzymając po parę w jednej garści.");</li>
<li>postrzeganie kosztowności ukrytych wewnątrz ciała jako jedynej wartości człowieka ("Fachowi, rutynowani ludzie będą im grzebać we wnętrznościach, wyciągną złoto spod języka, brylanty z macicy i kiszki odchodowej.").</li>
</ul>
<p> </p>
<p>Esesmani uprzedmiotawiają więźniów, pozbawiając ich ludzkiej godności i traktując jak towar lub bezimienną masę. Ich transport oraz eksterminację przeprowadzają na masową skalę i z biurokratyczną dokładnością. Życie jednostki, jej emocje i przeżycia nie mają najmniejszego znaczenia. Władzom obozowym zależy jedynie na pozyskaniu kosztem więźniów wymiernych, materialnych korzyści.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowa odpowiedź:</p>
<p>Zdyscyplinowani żołnierze SS tracą swe cechy indywidualne, tworząc jednomyślny organizm ("Idą równo, człowiek przy człowieku, jedna masa, jedna wola."). Anonimowość oddziału sugeruje, iż obóz koncentracyjny pozbawia człowieczeństwa nie tylko więźniów, ale również ich oprawców. Słowa śpiewanej przez esesmanów pieśni w symboliczny sposób odzwierciedlają dążenia ideologii nazistowskiej do zniewolenia całego świata. Zapowiadają również silny wpływ holokaustu na świadomość całej ludzkości. Kiedy dowódca oddziału nakazuje więźniom usunąć się z drogi ("<em>Rechts ran!</em> Na prawo!"), manifestuje w ten sposób potęgę III Rzeszy, której nikt nie jest w stanie powstrzymać.</p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br>