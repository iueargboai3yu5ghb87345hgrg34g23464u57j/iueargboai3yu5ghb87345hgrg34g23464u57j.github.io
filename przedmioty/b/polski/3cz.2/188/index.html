<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiotem lirycznym w wierszu jest artysta, co można wywnioskować na podstawie nawiązań do muzyki ("Więc dotknąłem klawiszów palcami") oraz poezji ("i prosiła, żeby wierszem [...] / umuzycznić ją, rzewnie znieśmiertelnić"). Mężczyzna (na płeć wskazują formy rodzaju męskiego, np. "dotknąłem") na prośbę Natalii dedykuje jej swój utwór. Odgrywana melodia opiewa wdzięki kobiety, jednocześnie dając osobie mówiącej poczucie władzy nad światem ("I pół świata stało się moim") oraz artystycznego spełnienia ("kiedym takty strof doskonalił -"). Intymność kompozycji może wskazywać na zażyłe relacje łączące bohaterów, zapewne sympatię lub miłość.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Podmiot liryczny i bohaterka liryczna porozumiewają się w subtelny sposób; ona sygnalizuje swe pragnienia za pomocą gestów ("Wskazała na piersi palcem"), on z kolei wyraża podziw dla jej wdzięków poprzez muzyczną kompozycję ("Więc dotknąłem klawiszów palcami / dla tych rzęs, dla tych ust, dla tej ręki"). Para zdaje się rozumieć bez słów - mimo braku jawnych miłosnych deklaracji ukazana w utworze relacja kobiety i mężczyzny sprawia wrażenie bardzo intymnej.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>Podmiot liryczny zwraca uwagę na gest kobiety polegający na wskazaniu palcem własnej piersi. Poczynione przez mężczyznę spostrzeżenie dowodzi, iż jest on czujnym obserwatorem, zauroczonym bohaterką liryczną.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Jednym z tematów wiersza jest muzyka, o czym świadczą liczne zwroty nawiązujące do tej dziedziny sztuki:</p>
<ul>
<li>"walc"; </li>
<li>"umuzycznić";</li>
<li>"klawisze";</li>
<li>"ton";</li>
<li>"piosenka";</li>
<li>"takt";</li>
<li>"strofa".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykłady instrumentacji głoskowej:</p>
<ul>
<li>"Wskazała na piersi palcem, / swoim palcem, królem w pierścieniu"; </li>
<li>"dla tych rzęs, dla tych ust, dla tej ręki";</li>
<li>"o tych palcach pachnących powojem".</li>
</ul>
<p> </p>
<p>Zastosowanie przez Gałczyńskiego instrumentacji głoskowej służy wzbogaceniu warstwy brzmieniowej wiersza i upodobnieniu go do utworu muzycznego. Nagromadzenie podobnie brzmiących głosek modyfikuje również znaczenie poszczególnych obrazów poetyckich, zachęcając odbiorcę do ich pogłębionej interpretacji.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Za pomocą odniesień muzycznych Gałczyński tworzy nastrój melancholii ("i prosiła, żeby wierszem, żeby walcem / umuzycznić ją, rzewnie znieśmiertelnić."), zmysłowości ("kiedym takty strof doskonalił / o tych palcach pachnących powojem, / o wieczornych rzęsach Natalii.") i subtelnego erotyzmu ("Więc dotknąłem klawiszów palcami / dla tych rzęs, dla tych ust, dla tej ręki."). Poeta ukazuje w ten sposób analogię pomiędzy sztuką a miłością.</p><br>