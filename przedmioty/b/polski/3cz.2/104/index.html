<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Gajowiec uważa się za kontynuatora myśli szlacheckich demokratów, choć potrafi krytycznie ocenić ich dorobek. Miłość Stanisława Krzemińskiego do Polski ("Pani moja, Mocarka wielka, Matka najsłodsza") inspiruje bohatera, który nie poprzestaje na niezachwianej wierze w siłę narodu - pragnie, by patriotyzm przyniósł wymierne korzyści. Aby tak się stało, należy skłonić realnych ludzi do współpracy, wcielić ideały w życie.</p>
<p>O wiele bardziej złożone wydają się poglądy Edwarda Abramowskiego, określane mianem "kooperatyzmu praktycznego". Szymon Gajowiec popiera jego ideę zaangażowania społecznego, gdyż z "ludzi ciemnych" czyni ono "światłych obywateli". Choć marzenie o organizowaniu się Polaków we wspólnoty uważa za szlachetne, krytykuje antypaństwowość Abramowskiego. Gajowiec na przykładzie "zbrodni skolimowskiej" udowadnia, że system, w którym ludzie są pozostawieni samym sobie, nie działa w praktyce. Potrzebne są instytucje rządowe, jak choćby policja czy sądy, mogące utrzymać porządek w kraju. Próby wymierzania sprawiedliwości na własną rękę nie wystarczą. Bohater zauważa również, że bez oświaty czy armii - również potępianych przez Abramowskiego - Polska nie byłaby w stanie obronić się przed nieprzyjaciółmi z zewnątrz.</p>
<p>Poglądy wspomnianych myślicieli - choć niepozbawione wad - są dla Szymona Gajowca źródłem inspiracji. Bohaterowi zależy na stopniowej i zorganizowanej przemianie Polski w silny, zjednoczony naród. Drogą do osiągnięcia tego celu jest współpraca Polaków.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<table border="1" style="border-collapse:collapse;width:638px;height:798px;">
<tbody>
<tr style="height:77px;">
<td style="background-color:#99ccff;text-align:center;">stosunek do państwa polskiego</td>
<td style="width:308px;height:77px;text-align:center;">
<p>Gajowiec jest patriotą, choć dostrzega problemy społeczne i ekonomiczne, z jakimi zmaga się ojczyzna. Tę krytykuje w sposób konstruktywny - proponuje szereg konkretnych działań naprawczych.</p>
<p>Bohater postrzega Polskę jako "złożoną z trzech nierównych połówek". Zamierza skłonić obywateli o różnych wyznaniach, narodowościach czy poglądach do współpracy - przy jednoczesnym poszanowaniu cudzej odmienności.</p>
</td>
</tr>
<tr style="height:10px;">
<td style="background-color:#99ccff;text-align:center;">priorytety w działaniu</td>
<td style="width:308px;height:10px;text-align:center;">
<p>Za najważniejszą reformę Gajowiec uważa przywrócenie polskiej waluty - złotego. Wizja ta jest jednocześnie największym marzeniem bohatera. Bez pieniędzy nie będzie można odbudować kraju.</p>
<p>Za równie ważne działania Gajowiec uważa ochronę granic oraz umocnienie tożsamości narodowej Polaków, realizowane poprzez walkę z rusyfikacją, a także likwidację zdrajców ojczyzny.</p>
</td>
</tr>
<tr style="height:165px;">
<td style="background-color:#99ccff;text-align:center;">zasady organizacji społeczeństwa</td>
<td style="width:308px;height:165px;text-align:center;">Społeczeństwo według Gajowca powinno być zorganizowane, zjednoczone i świadome. Potrzebuje jednak nadzoru ze strony państwa, którego poszczególne instytucje (oświata, sądownictwo, wojsko oraz służby porządkowe) zapobiegną anarchii oraz będą sprzyjać dalszemu rozwojowi.</td>
</tr>
<tr style="height:95px;">
<td style="background-color:#99ccff;text-align:center;">najważniejsze wartości</td>
<td style="width:308px;height:95px;text-align:center;">Najwyżej cenionymi przez bohatera wartościami są: praca, wspólnota, sprawiedliwość, porządek, a także zjednoczony i niezależny naród.</td>
</tr>
<tr style="height:136px;">
<td style="background-color:#99ccff;text-align:center;">sposoby działania</td>
<td style="width:308px;height:136px;text-align:center;">Wyznaczone przez Gajowca cele można będzie osiągnąć dzięki gruntownym reformom gospodarczym oraz współpracy wszystkich obywateli. Program bohatera zakłada również rozprawienie się ze zdrajcami narodu.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Za przyczyny trudności, z którymi boryka się Polska, Gajowiec uważa: </p>
<ul>
<li>szkodliwe działanie zaborców;</li>
<li>obce prawodawstwo i waluta;</li>
<li>wyzysk najniższych warstw społecznych;</li>
<li>społeczeństwo niejednolite, niesolidarne - Polska "przeładowana ogromem ludności żydowskiej i okrainnych nieprzyjaciół";</li>
<li>liczne wady Polaków - lenistwo, hulaszczość, okrucieństwo i zacofanie.</li>
</ul><br>