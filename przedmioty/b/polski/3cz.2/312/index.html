<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot liryczny wypowiada się w imieniu tytułowego pokolenia, czyli osób żyjących w wojennej rzeczywistości. Na fakt, iż osoba mówiąca utożsamia się z ową zbiorowością, wskazują zaimki "nas" i "nam". Wojna całkowicie odmieniła ludzi, czyniąc ich "złymi troglodytami" i zmuszając do porzucenia dawnych wartości ("Nas nauczono. Nie ma litości."). Czasowniki takie jak "szukamy", "wstajemy" czy "nasłuchujemy" dowodzą, iż lękowi o własne życie towarzyszy stan podwyższonej czujności.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W strofach 1-3 Baczyński zestawia piękno natury - symbolizującej życie, płodność i obfitość ("Ziemia owoców pełna po brzegi / kipi sytością jak wielka misa.") - z makabrycznymi obrazami ludzkiej śmierci ("Tylko ze świerków na polu zwisa / głowa obcięta strasząc jak krzyk."). Ów kontrast odzwierciedla wpływ wojny na sposób postrzegania przez człowieka otaczającej go rzeczywistości.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Pojawiająca się w strofach 6-9 anafora "Nas nauczono" wprowadza szereg zasad obowiązujących w wojennej rzeczywistości. Aby przeżyć, ludzie muszą przyjąć nowy dekalog - oparty na antywartościach oraz cynicznym stosunku do świata ("Nie ma miłości."). Baczyński zdaje się w ten sposób sugerować, iż wojna powoduje nieodwracalne zmiany w psychice człowieka, wypacza jego moralność.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Pokolenie reprezentowane przez osobę mówiącą "nauczono" obojętności na los drugiego człowieka. Obowiązujące dotychczas wartości, takie jak litość, sumienie, miłość czy pamięć o zmarłych, uległy przedawnieniu - ich miejsce zajęły okrucieństwo i cynizm przejawiający się w przedkładaniu własnego życia nad cudze. Odwrócona moralność pozbawia ludzi godności, czyniąc z nich "złych troglodytów", ale daje szansę na przeżycie ("Nas nauczono. Trzeba zapomnieć, / żeby nie umrzeć, rojąc to wszystko.").</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Wojenna rzeczywistość uczyniła z ludzi "złych troglodytów", czyli istoty prymitywne, podporządkowujące swe zachowanie pierwotnym instynktom. Wyznawane dotychczas humanistyczne wartości (litość, sumienie, miłość) uległy dezaktualizacji, ponieważ utrudniają przetrwanie w nowych, ekstremalnych warunkach ("Nas nauczono. Trzeba zapomnieć, / żeby nie umrzeć, rojąc to wszystko."). Zdegenerowanego człowieka cechuje skrajny egoizm, każący przedkładać własne życie nad cudze. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Rozwiązanie poniżej: </p>
<p>a)</p>
<table border="1" style="border-collapse:collapse;width:463px;height:193px;">
<tbody>
<tr style="height:61px;">
<td style="background-color:#99ccff;text-align:center;height:61px;">metafora</td>
<td style="background-color:#99ccff;text-align:center;height:61px;">interpretacja</td>
</tr>
<tr style="height:105px;">
<td style="width:228px;height:105px;text-align:center;">"I tak staniemy na wozach, czołgach, / na samolotach, na rumowisku, / gdzie po nas wąż się ciszy przeczołga"</td>
<td style="width:228px;height:105px;text-align:center;">Nastanie wojenna apokalipsa, która zatrze ślad po ludzkiej cywilizacji. Wówczas ponownie będzie panować natura.</td>
</tr>
<tr style="height:69px;">
<td style="width:228px;height:69px;text-align:center;">"gdzie zimny potop omyje nas"</td>
<td style="width:228px;height:69px;text-align:center;">Ludzkość zginie.</td>
</tr>
<tr style="height:102px;">
<td style="width:228px;height:102px;text-align:center;">"nie wiedząc: stoi czy płynie czas"</td>
<td style="width:228px;height:102px;text-align:center;">Powojenna rzeczywistość wydaje się surrealistyczna, znajduje się na granicy snu i jawy.</td>
</tr>
<tr style="height:104px;">
<td style="width:228px;height:104px;text-align:center;">"Jak obce miasta z głębin kopane, / popielejące ludzkie pokłady, / na znak leżące, stojące wzwyż"</td>
<td style="width:228px;height:104px;text-align:center;">Po ludzkim świecie pozostaną jedynie ruiny.</td>
</tr>
<tr style="height:46px;">
<td style="width:228px;height:46px;text-align:center;">
<p>"nie wiedząc, czy my karty Iliady / rzeźbione ogniem w błyszczącym złocie"</p>
</td>
<td rowspan="2" style="width:228px;height:182px;text-align:center;">Podmiot liryczny rozważa zasadność działań wojennych. Zastanawia się, w jaki sposób ludzie, którzy doprowadzili do upadku cywilizacji, zostaną zapamiętani przez potomnych - jako bohaterowie czy jako zbrodniarze. Być może pamięć o przodkach nie przetrwa próby czasu.</td>
</tr>
<tr style="height:136px;">
<td style="width:228px;height:136px;text-align:center;">
<p>"czy nam postawią, z litości chociaż, / nad grobem krzyż"</p>
</td>
</tr>
</tbody>
</table>
<p> </p>
<p>b) Podmiot liryczny wydaje się przeświadczony, iż wojna odmieni świat nie do poznania, po ludzkiej cywilizacji pozostawiając jedynie zgliszcza. Wobec tego nie jest pewien, jak potomni ocenią działania swych przodków: czy wezmą ich za mitycznych bohaterów ("czy my karty Iliady"), czy okażą im choć cień empatii ("czy nam postawią, z litości chociaż, / nad grobem krzyż"). Być może ludzie, którzy doprowadzi do apokalipsy, zostaną uznani za zbrodniarzy i na zawsze zapomniani. Powyższym refleksjom towarzyszy pesymistyczny, przygnębiający nastrój.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Zadanie indywidualne</p><br>