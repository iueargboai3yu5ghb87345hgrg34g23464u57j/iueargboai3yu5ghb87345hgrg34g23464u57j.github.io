<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Akcja dramatu rozgrywa się w warsztacie szewskim, umiejscowionym wysoko w górach.</p>
<p> </p>
<p>b) Sama pracownia szewska jest realistyczna, choć autor zachęca reżysera do dowolnej aranżacji jej wnętrza. Jako fantastyczne jawią się natomiast elementy niezwiązane bezpośrednio z przestrzenią pracy bohaterów, sprawiające wrażenie przypadkowych, niepasujących do siebie i zestawionych na zasadzie umownego kolażu. Można do nich zaliczyć: geometryczne, bo złożone z różnobarwnych trójkątów tło, wyrastający obok pień drzewa czy majaczący w oddali niespójny krajobraz (sąsiadujące ze sobą miasteczka oraz doliny). Sceneria rozplanowana jest nierealistycznie, ponieważ nie można wyznaczyć ścisłej granicy między wnętrzem a otwartą przestrzenią ("Na prawo pień wyschłego, pokręconego drzewa - między nim a ścianą trójkąt nieba."). Ponadto zaskakujące może się wydawać usytuowanie pracowni wysoko w górach, z dala od cywilizacji.</p>
<p> </p>
<p>c) Zaplanowana w ten sposób przestrzeń zapowiada chaotyczną, niejednoznaczną konstrukcję świata przedstawionego, którego cechami charakterystycznymi będą groteska i karykatura.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<ul>
<li>Bohaterowie zdają się szczerze nienawidzić swej pracy - żmudnej i niewdzięcznej ("Kuj podeszwy! Skręcaj twardą skórę, łam sobie palce! [...] Kuj podeszwy dla tych ścierw!"). Podczas gdy funkcja Czeladników ogranicza się w akcie I do podtrzymywania rozmowy, swój światopogląd ujawnia majster Sajetan, reprezentując niejako interesy wszystkich szewców. Czuje on narastającą frustrację z powodu niesprawiedliwości społecznej, która nakłada na niego obowiązek służby uprzywilejowanym elitom. Praca szewca nie odpowiada ambicjom Sajetana, przekonanego, iż mógłby się sprawdzić w roli przywódcy narodu ("Ja, który mógłbym być prezydentem, królem tłumu - choć chwilę, choć jedną małą chwilkę.") Jednocześnie majster zdaje się przeświadczony o niemożliwości zmiany obecnego stanu rzeczy, wobec czego przyjmuje postawę konformisty ("Nie wierzę już w żadną rewolucję. Samo słowo wstrętne jest jak karaluch abo i prusak czy wesz. Bo wszystko obraca się przeciw nam.") Za swą beznadziejną sytuację życiową szewcy obwiniają "brzuchaczy zacygarzonych", czyli niedookreślonych przedstawicieli elit, bogaczy.</li>
<li>Na podstawie wypowiedzi Sajetana można wywnioskować, iż szewcy chcieliby awansować w hierarchii społecznej. Majster wierzy, iż mógłby zajmować bardziej prestiżowe stanowisko, które dałoby mu władzę nad ludźmi ("Ja, który mógłbym być prezydentem, królem tłumu [...]"). Marzy o zamianie ról bogaczy i biedaków - wówczas mógłby nie tylko zakosztować luksusów ("ichnie żarcie żreć aż do twardego porzygu"), ale również zreorganizować świat według własnych upodobań, udoskonalając dotychczasowy system ("[...] ale nie podrabiać to, co oni, tylko lepsze stworzyć [...]"). Sajetan wyraża swe nieziszczalne pragnienia dosadnie, wręcz wulgarnie ("Ja bym chciał ich dziwki deflorować [...]") - czym podkreśla pragnienie doświadczenia życia, jakie wiodą elity.</li>
<li>Zdaniem szewców wynikająca z ustroju kapitalistycznego nierówność społeczna jest czynnikiem wyniszczającym, degenerującym ludzkość ("Już wszystko tak zbrzydło na tym świecie, że więcej o niczym gadać nie warto. Kona ona ludzkość pod gniotem cielska gnijącego, złośliwego nowotwora kapitału [...]"). Ta dzieli się według bohaterów na próżnych inteligentów ("[...] to są te rzeczy, te sakra ich suka, ślachcickie odpadki, co oni nazywają swymi metafizycznymi przeżyciami. Łechcą sobie nimi spasione brzuchy, a każdy taki łecht nasyconego bydlaka to nasz ból w kiszkach.") oraz zdehumanizowane, pozbawione godności "bydlęce ścierwa". Pierwsza z klas bogaci się kosztem drugiej. Sajetan wyraża przekonanie, iż zauważalny już teraz kult pracy, której tak bardzo nienawidzi, będzie się pogłębiał - proces ten jest nieodwracalny i związany z niepowstrzymanym rozwojem cywilizacji ("A to jest najgorsze, że praca nigdy nie ustanie, bo się nie cofnie ta, psiamać, machina społeczna."). Z drugiej strony społeczeństwo industrialne zniweluje różnice klasowe, ponieważ wszyscy będą pracować równie ciężko ("Ta będzie tylko pociecha, że wszyscy, jako jeden wstrętny mąż, z zapamiętaniem nieprzytomnym orać będą, że nie będzie nawet już takich próżniaków...").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Rozwiązanie poniżej: </p>
<table border="1" style="border-collapse:collapse;width:418px;height:289px;">
<tbody>
<tr style="height:41px;">
<td colspan="2" style="background-color:#99ccff;text-align:center;">cechy Sajetana jako</td>
</tr>
<tr style="height:40px;">
<td style="background-color:#99ccff;text-align:center;">szewca</td>
<td style="background-color:#99ccff;text-align:center;">filozofa</td>
</tr>
<tr style="height:135px;">
<td style="width:205.5px;height:135px;text-align:center;">pracowitość ("Kuj podeszwy! Kuj podeszwy!")</td>
<td style="width:205.5px;height:135px;text-align:center;">język zawierający oryginalne, obrazowe metafory ("Tylko ja, wiecnzy tułacz, tym się tułający, że do miejsca na zawsze przykuty.")</td>
</tr>
<tr style="height:88px;">
<td style="width:205.5px;height:88px;text-align:center;">frustracja i poczucie niesprawiedliwości społecznej ("Mnie gorzej drażni, że buty dla nich robię.")</td>
<td style="width:205.5px;height:88px;text-align:center;">ambicja ("Ja, który mógłbym być prezydentem, królem tłumu [...]")</td>
</tr>
<tr style="height:190px;">
<td style="width:205.5px;height:190px;text-align:center;">wplatanie w wypowiedź prymitywnych, wręcz wulgarnych zwrotów ("ścierwa", "psiamać", "dziwki")</td>
<td style="width:205.5px;height:190px;text-align:center;">bogaty zasób słownictwa ("putryfakcyjny", "deflorować"), erudycja ("[...] a ja, nędzny, brudny wszarz ze słońcem w piersi, błyszczącym jak tarcza złota Heliodora, jak sto Aldebaranów i Weg [...]")</td>
</tr>
<tr style="height:224px;">
<td style="width:205.5px;height:224px;text-align:center;">pesymizm, bierność ("Nie wierzę już w rewolucję.", "Już wszystko tak zbrzydło na tym świecie, że więcej o niczym gadać nie warto.")</td>
<td style="width:205.5px;height:224px;text-align:center;">wysoka świadomość społeczno-polityczna umożliwiająca trafną diagnozę rzeczywistości ("Kona ona ludzkość pod gniotem cielska gnijącego, złośliwego nowotwora kapitału, na którym [...] faszystowskie rządy powstają [...]")</td>
</tr>
<tr style="height:244px;">
<td style="width:205.5px;height:244px;text-align:center;">nienawiść do elit ("brzuchacze zacygarzone")</td>
<td style="width:205.5px;height:244px;text-align:center;">prorocza wizja społeczeństwa przyszłości ("A to jest najgorsze, że praca nigdy nie ustanie, bo się nie cofnie ta, psiamać, machina społeczna. Ta będzie tylko pociecha, że wszyscy [...] z zapamiętaniem nieprzytomnym orać będą, że nie będzie nawet takich próżniaków...")</td>
</tr>
<tr style="height:129px;">
<td rowspan="2" style="width:205.5px;height:270px;text-align:center;">grubiaństwo przejawiające się w prymitywnych, cielesnych żądzach ("Ja bym chciał ich dziwki deflorować, [...] ichnie żarcie żreć aż do twardego rzygu [...]")</td>
<td style="width:205.5px;height:129px;text-align:center;">refleksje na temat roli klasy robotniczej ("Nawóz jesteśmy, jako ci dawni królowie i inteligencja w stosunku do totemowego klanu - nawóz!")</td>
</tr>
<tr style="height:141px;">
<td style="width:205.5px;height:141px;text-align:center;">stawianie filozoficznych pytań o istotę człowieczeństwa ("Czy my jesteśmy ludzie? Może ludzie to tylko oni - a my tylko bydlęce ścierwa [...]")</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Rozwiązanie poniżej: </p>
<table border="1" style="border-collapse:collapse;width:442px;height:279px;">
<tbody>
<tr style="height:54px;">
<td style="background-color:#99ccff;text-align:center;">przykłady zastosowania groteski</td>
<td style="background-color:#99ccff;text-align:center;">funkcje</td>
</tr>
<tr style="height:102px;">
<td style="width:215px;height:125px;text-align:center;">nierealistyczna, umowna sceneria (chaotycznie rozmieszczone elementy: drzewo, dolina, miasta, trójkątne ściany i niebo)</td>
<td style="width:219px;height:125px;text-align:center;">zapowiedź chaotycznej, absurdalnej konstrukcji świata przedstawionego</td>
</tr>
<tr style="height:102px;">
<td style="width:215px;height:207px;text-align:center;">język bohaterów - pełen neologizmów o wulgarnym charakterze ("[...] sturba ich suka malowana, dziamdzia ich szać zaprzała!") oraz wyszukanych - poetyckich ("błyszczący jak tarcza złota Heliodora") lub naukowych ("epifenomen", "metafizyczny") - określeń</td>
<td style="width:219px;height:207px;text-align:center;">zatarcie granicy między kulturą wysoką i niską, zwrócenie uwagi na sztuczność podobnych podziałów</td>
</tr>
<tr style="height:20px;">
<td style="width:215px;height:235px;text-align:center;">filozoficzne refleksje szewców ("Kona ona ludzkość pod gniotem cielska gnijącego, złośliwego nowotwora kapitału, na którym, nikiej putryfakcyjne bąble, faszystowskie rządy powstają i pękają, puszczając smrodliwe gazy zagnitej w sobie, bezosobowej ciżby ludzkiej.")</td>
<td style="width:219px;height:235px;text-align:center;">ośmieszenie totalitarnej nowomowy, ujawnienie jej sloganowości</td>
</tr>
<tr style="height:176px;">
<td style="width:215px;height:219px;text-align:center;">wysoka samoświadomość bohaterów, przejawiająca się w wypowiedziach o charakterze autorefleksyjnym, powielających treść didaskaliów ("Przykra pauza. Nikt mnie nie zachęca. Gadać jednak będę, bo mi się tak chce, że wytrzymać nie zdolen jezdem, wicie.")</td>
<td rowspan="2" style="width:219px;height:307px;text-align:center;">gra z przyzwyczajeniami odbiorcy - wywołująca efekt humorystyczny</td>
</tr>
<tr style="height:88px;">
<td style="width:215px;height:88px;text-align:center;">potoczny, gawędziarski styl tekstu pobocznego ("[...] <em>wali w kopyto, czy coś takiego</em>")</td>
</tr>
<tr style="height:182px;">
<td style="width:215px;height:182px;text-align:center;">
<p>wyolbrzymione, skrajne reakcje Sajetana ("<em>Zanosi się płaczem."</em>, "Nie będę cichoł - te, frajer! Hej! Hej! Hej! Hej! Hej!")</p>
</td>
<td style="width:219px;height:182px;text-align:center;">podkreślenie absurdalności świata przedstawionego i prezentowanych zdarzeń</td>
</tr>
</tbody>
</table>
<p> </p><br>