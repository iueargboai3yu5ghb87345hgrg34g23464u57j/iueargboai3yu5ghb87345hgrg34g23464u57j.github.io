<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Funkcję klamry kompozycyjnej pełnią nawiązania do jaskółek oraz zwroty "idźże" - zawarte w pierwszej i ostatniej strofie utworu. Choć jaskółka może symbolizować wiosnę oraz odrodzenie, kiedy lata nisko - zwiastuje burzę. Towarzyszące pojawieniu się ptaków polecenia: "idźże", "idźże, idź dalej" najprawdopodobniej stanowią ostrzeżenie przed mającą nadejść katastrofą. Świadczy o tym wizja apokalipsy poprzedzona niskim lotem jaskółek w pierwszej strofie: "głowę [...] niosę po dnach uliczek / jaskółki nadrzeczne / świergocą to mało idźże". Sytuacja powtarza się pod koniec utworu, co sugeruje, iż historia zatoczyła koło. Podmiot liryczny stawia pytanie: "czy zdąży kręta rzeka z braterskiej krwi odrdzawieć / nim się kolumny stolic znów podźwigną nade mną". Wyraża ono wątpliwość, czy ludzkość będzie potrafiła wyciągnąć wnioski z błędów przodków i nie doprowadzi do kolejnej wojny.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Przykłady obrazowania apokaliptycznego i ich interpretacja:</p>
<ul>
<li>"roztrzaskane szybki synagog" - antysemityzm, zagłada Żydów (możliwe nawiązanie do "nocy kryształowej" z 1938 roku);</li>
<li>"płomień połykający* grube statków liny" - pożar, sztorm, katastrofa morska, brak możliwości ucieczki;</li>
<li>"nagość" - bezbronność, nędza, piekielne potępienie;</li>
<li>"ryk głodnych ludów" - głód, desperacja, rewolucja, przemoc;</li>
<li>"ludzi głodnych płacz" - głód, cierpienie, smutek;</li>
<li>"zniża się wieczór świata tego" - zapowiedź końca świata;</li>
<li>"nozdrza wietrzą czerwony udój / z potopu gorącego" - morze krwi, rzeź, nawiązanie do biblijnej klęski żywiołowej zesłanej przez Boga na ludzkość;</li>
<li>"zapytamy się wzajem ktoś zacz" - utrata człowieczeństwa lub tożsamości (anonimowość), zerwanie więzi międzyludzkich.</li>
</ul>
<p> </p>
<p>b) Powyższe obrazy dotyczą śmierci, końca świata, a także pogarszających się warunków życia czy relacji międzyludzkich.</p>
<p> </p>
<p>c) Apokaliptyczne wizje odwołują się do następujących wrażeń zmysłowych:</p>
<ul>
<li>obrazu ("tak oglądać [...] roztrzaskane szybki synagog");</li>
<li>dźwięku ("ryk głodnych ludzi", "ludzi głodnych płacz");</li>
<li>zapachu ("nozdrza wietrzą czerwony udój");</li>
<li>ciepła ("z potopu gorącego").</li>
</ul>
<p> </p>
<p>d) "Wieczór świata" oznacza apokalipsę. Kiedy nadejdzie koniec, ludzi spotka rzeź - utoną w morzu własnej krwi ("nozdrza wietrzą czerwony udój / z potopu gorącego". Fragment: "zapytamy się wzajem ktoś zacz" sugeruje utratę człowieczeństwa lub tożsamości - jednostki staną się dla siebie obce, nierozpoznawalne z powodu braku cech indywidualnych.</p>
<p> </p>
<p>e) Przykładowe emocje wywoływane przez taki sposób obrazowania:</p>
<ul>
<li>lęk;</li>
<li>niepokój;</li>
<li>wstyd;</li>
<li>żal;</li>
<li>smutek.</li>
</ul>
<p> </p>
<p>*W podręczniku zapisano niewłaściwe słowo - "połyskujący".</p><br>