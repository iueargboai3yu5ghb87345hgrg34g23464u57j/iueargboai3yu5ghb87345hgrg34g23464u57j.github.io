<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Obrazy poetyckie ukazane w wierszu (nadanie tytułów - część indywidualna):</p>
<ul>
<li>poeta znajdujący się na ulicy;</li>
<li>ulica przedzielająca dwa rzędy bloków; </li>
<li>nieruchome budynki, którym człowiek nadał ostateczny kształt;</li>
<li>dachy o określonych wymiarach;</li>
<li>precyzyjnie zaprojektowane mury;</li>
<li>budowle powstałe dzięki wysiłkowi człowieka;</li>
<li>cegły, z których każda była trzymana w dłoni budowniczego.</li>
</ul>
<p> </p>
<p>b) W utworze dominują równoważniki zdania ("Poeta, / wykrzyknik ulicy.", "dwurząd bloków, rozłupany powietrzem"). Znaczne ograniczenie liczby orzeczeń podkreśla statyczny charakter wiersza. Pojawiają się tylko dwa czasowniki w formie osobowej: "uprowadził" oraz "spoczywa". Odnoszą się one do przeszłości, w której ludzka praca i aktywność formowała elementy architektury, które dziś pozostają w bezruchu. </p>
<p>Wiersz ma nieregularną budowę. Zawiera strofy jedno-, dwu- lub ośmiowersowe. Niektóre wersy liczą po jednym słowie, które dzięki temu nabierają szczególnego znaczenia. Wspomniana nieregularność układu wersyfikacyjnego przywodzi na myśl miasto - zróżnicowane pod względem architektonicznym, a mimo to stanowiące organiczną całość. </p>
<p>Jedynie pierwszy wyraz - "Poeta" - Przyboś zapisał wielką literą. Dzięki temu cały utwór wydaje się jednym zdaniem, mimo iż poszczególne frazy wydzielone są za pomocą kropek. Zabieg ten może nawiązywać do kreowanego przez poetów Awangardy Krakowskiej wizerunku miasta jako spójnej, jednolitej całości, która jednakże składa się z wielu pomniejszych części. Nieprzypadkowe wydaje się również wyróżnienie spośród wszystkich słów akurat "Poety". Na artyście spoczywa szczególna odpowiedzialność - jest on "wykrzyknikiem ulicy", czyli swego rodzaju heroldem, rzecznikiem bezimiennej masy ludzi, której wspólnemu wysiłkowi miasto zawdzięcza swoje istnienie.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przyboś określa poetę mianem "wykrzyknika ulicy". Wykrzyknik to zarówno nacechowana ekspresywnie część mowy, jak i znak interpunkcyjny nadający wypowiedzi taki charakter. Wyrażenie "wykrzyknik ulicy" sugeruje, iż na poecie ciąży szczególna odpowiedzialność: ma on wyrażać skrajne emocje, które budzą miasto i masa (tłum) - motywy kluczowe dla programu Awangardy Krakowskiej. Tematem "Gmachów" jest miejski krajobraz. Podziwiając jego konstrukcję, można łatwo zapomnieć, iż swe istnienie zawdzięcza pracy ludzkich rąk. W pozornie nieruchomych budowlach skumulowana jest energia będąca rezultatem wysiłku budowniczych ("góry naładowane trudem człowieczym"). Zadaniem poety jest budzić świadomość na temat genezy miasta, jego natury i wartości.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zawarta w ostatnim wersie puenta oznacza, że monumentalność i majestatyczność miasta biorą się z tak prozaicznego gestu, jak wyciągnięcie dłoni (mogące symbolizować otwartość, życzliwość czy aktywność). Sugeruje także, iż każdy element miejskiej architektury budował nieznany z imienia, choć zachowujący cechy indywidualne robotnik. Masa ludzi składa się zatem z jednostek, o czym łatwo zapomnieć.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowa odpowiedź:</p>
<p>Wiersz Przybosia zdaje się potwierdzać założenia Peipera. "Burzenie hierarchii uczuciowej" przyjmuje w "Gmachach" postać fascynacji człowiekiem i jego dziełem - miastem. Zamiast posługiwać się wzniosłymi pojęciami, mówić o miłości czy patriotyzmie, poeta ("wykrzyknik ulicy") opiewa ludzką pracę oraz urbanistykę ("góry naładowane trudem człowieczym"), czyli dziedziny będące przedmiotem zainteresowania twórców Awangardy Krakowskiej.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<table border="1" style="border-collapse:collapse;width:513px;height:501px;">
<tbody>
<tr style="height:35px;">
<td style="background-color:#99ccff;text-align:center;">Założenia programowe Awangardy Krakowskiej:</td>
<td style="background-color:#99ccff;text-align:center;">"Gmachy" Juliana Przybosia: </td>
</tr>
<tr style="height:35px;">
<td style="width:253px;height:35px;text-align:center;">miasto główną inspiracją dla poezji;</td>
<td style="width:253px;height:35px;text-align:center;">"Poeta, / wykrzyknik ulicy";</td>
</tr>
<tr style="height:35px;">
<td style="width:253px;height:35px;text-align:center;">rzeczywistość opisywana za pomocą peryfraz;</td>
<td style="width:253px;height:35px;text-align:center;">"dwurząd bloków, rozłupany powietrzem";</td>
</tr>
<tr style="height:144px;">
<td style="width:253px;height:144px;text-align:center;">organiczność (masa-tłum, masa-społeczeństwo) "inspiratorką konstrukcji artystycznej";</td>
<td style="width:253px;height:144px;text-align:center;">
<p>"góry naładowane trudem człowieczym"</p>
<p>"każda cegła spoczywa na wyjętej dłoni";</p>
<p> </p>
</td>
</tr>
<tr style="height:77px;">
<td style="width:253px;height:77px;text-align:center;">doskonałość miasta jako przemyślanego, skomplikowanego mechanizmu;</td>
<td style="width:253px;height:77px;text-align:center;">
<p>"dachy / przerwane w skłonie";</p>
<p>"mury, / wynikłe ściśle";</p>
</td>
</tr>
<tr style="height:45px;">
<td style="width:253px;height:45px;text-align:center;">metafory bazujące na zaskakujących zestawieniach;</td>
<td style="width:253px;height:45px;text-align:center;">
<p>"Poeta, / wykrzyknik ulicy.";</p>
</td>
</tr>
<tr style="height:63px;">
<td style="width:253px;height:63px;text-align:center;">powściągliwość w wyrażaniu uczuć.</td>
<td style="width:253px;height:63px;text-align:center;">
<p>"pomyśleć: każda cegła spoczywa na wyjętej dłoni".</p>
</td>
</tr>
</tbody>
</table>
<p> </p><br>