<head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zarzuty Cezarego Baryki wobec działań rządu polskiego:</p>
<ul>
<li>torturowanie więźniów politycznych;</li>
<li>skrajne ubóstwo najniższych warstw społecznych, głód, przepracowanie, bezdomność, żebractwo; </li>
<li>nierówność społeczna, niesprawiedliwy przydział ziem;</li>
<li>rasizm, nietolerancja ("Czemu gnębicie w imię Polski nie-Polaków?");</li>
<li>bezczynność, bierność;</li>
<li>młodzież ginąca z powodu decyzji podjętych przez rządzących;</li>
<li>tchórzostwo - niechęć do przeprowadzenia wielkich, przełomowych reform;</li>
<li>brak idei mogącej zainspirować ludzi do działania;</li>
<li>antysemityzm, izolacja Żydów w gettach.</li>
</ul>
<p> </p>
<p>Bohater formułuje powyższe zarzuty nie tylko na podstawie własnych obserwacji i przemyśleń - to konfrontacja z opozycją (komunistami) uświadomiła mu niedołężność polskiego rządu. Cezary Baryka potrafi spojrzeć na dany problem z dwóch różnych perspektyw, wskazać wady i zalety każdej z nich.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Program działań Cezarego Baryki:</p>
<ul>
<li>przydzielenie ziemi ludziom, którzy jej nie posiadają;</li>
<li>wielkie i odważne reformy (np. przemysłowa, agrarna czy więziennictwa) - mogące umocnić pozycję Polski na arenie międzynarodowej;</li>
<li>zainspirowanie Polaków wielką ideą, którą "mogliby oddychać jak powietrzem."</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Polemizując z Gajowcem, Baryka wykorzystuje szereg zabiegów retorycznych, takich jak wykrzyknienia ("Nie wierzę!", "Czekacie! Czekacie!"), powtórzenia ("Lud zgłodniały po wsiach, lud spracowany po fabrykach, lud bezdomny po przedmieściach.") czy pytania retoryczne ("Nigdzie tego nie było, więc jakżeby mogło być u nas?", "[...] lecz czy macie ich męstwo?"). Język bohatera jest dynamiczny, żywy, nacechowany emocjonalnie. Cezary wypowiada się w oskarżycielskim tonie, nie stroni od wyzwisk pod adresem Gajowca i jego stronników ("Ginąć będzie za was, mądralów, jak zawsze - młodzież.", "Ale wy jesteście mali ludzie - i tchórze!"). Wszystkie powyższe elementy wskazują nie tylko na impulsywność bohatera, ale przede wszystkim na jego upór oraz determinację. Jednocześnie Cezary jawi się czytelnikowi jako dojrzały i szczerze przejęty losem ojczyzny obywatel. Być może liczy on, iż wykrzykując rozmówcy słowa niewygodnej, gorzkiej prawdy, skłoni go do podjęcia konkretnych działań.</p><br>