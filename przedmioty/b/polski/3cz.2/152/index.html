<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Osoba mówiąca zwraca się do prostego obywatela. Przestrzega go przed manipulacją ze strony rządzących, którzy posługują się nim, by zabezpieczyć własne interesy.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Władzę reprezentują duchowni ("biskup, pastor, rabin") oraz świeckie elity ("króle z panami brzuchatemi").</p>
<p> </p>
<p>b) Duchowni - niezależnie od reprezentowanego wyznania ("biskup, pastor, rabin") - sprzyjają władzy. Wykorzystują swój autorytet, aby przekonać niewykształconych obywateli o słuszności wojny, stanowiącej rzekomo część boskiego planu. Błogosławiąc karabin prostego człowieka, duchowni wysyłają go na pewną śmierć w wojnie, w której sami nie będą uczestniczyć. Świadczy to o ich przebiegłości, wyrachowaniu i hipokryzji.</p>
<p>Podmiot liryczny nazywa rządzących "panami brzuchatemi" oraz "tłustymi szujami", czym podkreśla ich majętność - sprzyjającą obżarstwu oraz chciwości. Władcy wywołują wojny dla korzyści finansowych. Pragną łupić wrogie państwa i pozyskiwać cenne surowce, aby powiększać własny majątek. Mimo osobistych pobudek wmawiają prostym ludziom, że wojna leży również w ich interesach. Taka manipulacja dowodzi nie tylko dwulicowości i egoizmu rządzących, lecz przede wszystkim okrucieństwa - bez wahania poświęcają oni życie podwładnych dla osiągnięcia własnych celów.</p>
<p> </p>
<p>c) Władcy nie dbają o los zwykłych obywateli. Manipulują nimi i wykorzystują ich, by zaspokoić własne, materialne potrzeby. Każą zwykłym ludziom bohatersko ginąć w wojnie, na której sami mają nadzieję się wzbogacić.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Wykorzystywane przez rządzących metody i argumenty noszą znamiona manipulacji. Pierwszymi próbami przekonania ludzi do udziału w walkach bywają wszechobecne afisze, ulotki czy artykuły prasowe. Są one adresowane "do ludności" oraz "do żołnierzy", aby wzbudzić w obywatelach poczucie wspólnoty i solidarności z narodem. Zadaniem takich zwrotów jest także osłabienie indywidualności poszczególnych jednostek, które znacznie trudniej kontrolować niż jednomyślny tłum. Medialną propagandę podsycają zapewnienia rządzących o słuszności prowadzonych działań wojennych. Wykorzystują oni symbole patriotyczne oraz rację stanu, aby uprawomocnić przemoc i wrogość. Istotną rolę w manipulacji odgrywa kult bohaterów. Zwykłych obywateli mami się obietnicą chwały, opowiada o honorze i heroicznych dokonaniach przodków. Zaślepiony dumą "żołnierzyk" chętnie odda życie w wojnie, wierząc, iż robi to w imię wyższej konieczności. Działania rządu wspierają duchowni: biskupi, pastorzy, rabini. Świadomi bogobojności wiernych, wykorzystują swój autorytet, by przekonać ich o przychylności Boga dla działań wojennych. Poprzez symboliczny gest błogosławieństwa karabinu nadają bitewnym nastrojom uroczysty charakter. Duchowni bez wahania wysyłają wiernych na pewną śmierć w wojnie, w której sami nie wezmą udziału. </p>
<p>Nachalna propaganda ma na celu ukształtowanie patriotycznej postawy obywateli. Muszą oni uwierzyć, że wojna prowadzona jest w ich własnym interesie, że sami mają realny wpływ na jej przebieg. Nieświadomi żołnierze nie podejrzewają, że w rzeczywistości są narzędziem w rękach elit, które w konflikcie zbrojnym upatrują prywatnych korzyści (pieniędzy, surowców naturalnych).</p>
<p> </p>
<p>b) Podmiot liryczny potępia działania rządzących, uważa je za podstępne i fałszywe. Jego stosunek do propagandy zdradzają negatywnie wartościujące określenia, takie jak: "łudzić", "judzić", "rozścierwić", "rozchamić". Argumenty mające przekonać naiwnych obywateli o słuszności wojny osoba mówiąca nazywa "odwiecznym kłamstwem". Aby obnażyć hipokryzję i wyrachowanie elit, posługuje się słownictwem silnie nacechowanym emocjonalnie, a nawet wulgarnym. Rządzących określa mianem "tłustych szuj", a powtarzane przez nich patriotyczne slogany - "bujdą, grandą zwykłą". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Podmiotem lirycznym jest świadomy obywatel - działacz społeczny, deklarujący przyjaźń z prostymi, niewykształconymi ludźmi wszelkich narodowości ("Mój bliźni z tej czy innej ziemi!"). O sprawujących władzę elitach wypowiada się w oskarżycielskim tonie. Zarzuca im fałszywość, prywatę i manipulację.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Zwroty potoczne:</p>
<ul>
<li>klajster;</li>
<li>drab;</li>
<li>szczeniak;</li>
<li>walić; </li>
<li>bić się (walczyć);</li>
<li>żołnierzyk;</li>
<li>brzuchaty;</li>
<li>bujda;</li>
<li>granda;</li>
<li>siknąć;</li>
<li>sztymować;</li>
<li>tłusty (otyły);</li>
<li>rżnąć;</li>
<li>bujać.</li>
</ul>
<p> </p>
<p>Wulgaryzmy:</p>
<ul>
<li>rozścierwić się;</li>
<li>rozchamić;</li>
<li>baba;</li>
<li>szuja.</li>
</ul>
<p> </p>
<p>Podmiot liryczny używa zwrotów potocznych, aby podkreślić swą solidarność z prostymi, niewykształconymi ludźmi. Ponadto naturalny, codzienny język silnie kontrastuje ze sztuczną urzędową mową, którą posługują się krytykowane w utworze elity. Wulgaryzmy świadczą o wzburzeniu osoby mówiącej, ujawniają pogardliwy stosunek do opisywanych zjawisk.</p>
<p> </p>
<p>b) </p>
<table border="1" style="border-collapse:collapse;width:464px;height:144px;">
<tbody>
<tr style="height:46px;">
<td style="background-color:#99ccff;text-align:center;">środek poetycki</td>
<td style="background-color:#99ccff;text-align:center;">przykład</td>
<td style="background-color:#99ccff;text-align:center;">funkcja</td>
</tr>
<tr style="height:96px;">
<td style="width:228px;height:96px;text-align:center;">paralelizm składniowy</td>
<td style="width:228px;height:96px;text-align:center;">
<p>"O piędzi, chwale i rubieży, / O ojcach, dziadach i sztandarach, / O bohaterach i ofiarach [...]"</p>
</td>
<td style="width:228px;height:96px;text-align:center;">Nadaje utworowi charakter uroczystej odezwy.</td>
</tr>
<tr style="height:78px;">
<td style="width:228px;height:78px;text-align:center;">powtórzenie, zdrobnienie</td>
<td style="width:228px;height:78px;text-align:center;">"Żołnierzyków, żołnierzyków, żołnierzyków"</td>
<td style="width:228px;height:78px;text-align:center;">Wprowadza ironiczny dystans w stosunku do żołnierzy.</td>
</tr>
<tr style="height:66px;">
<td style="width:228px;height:66px;text-align:center;">wyliczenie</td>
<td style="width:228px;height:66px;text-align:center;">"Że trzeba iść i z armat walić, / Mordować, grabić, truć i palić [...]"</td>
<td style="width:228px;height:66px;text-align:center;">Dynamizuje wypowiedź, czyni przekaz wyrazistym i doniosłym.</td>
</tr>
<tr style="height:160px;">
<td style="width:228px;height:160px;text-align:center;">metafora</td>
<td style="width:228px;height:160px;text-align:center;">"Ojczyznę szarpać deklinacją"</td>
<td style="width:228px;height:160px;text-align:center;">Ujawnia jeden z mechanizmów manipulacji, polegający na nadużywaniu wzniosłych, patriotycznych pojęć, a także wiązaniu interesów narodu z prywatnymi.</td>
</tr>
<tr style="height:74px;">
<td style="width:228px;height:74px;text-align:center;">personifikacja</td>
<td style="width:228px;height:74px;text-align:center;">"Wrzask liter pierwszych stron dzienników"</td>
<td style="width:228px;height:74px;text-align:center;">Ukazuje agresję i nachalność medialnej propagandy.</td>
</tr>
<tr style="height:63px;">
<td style="width:228px;height:63px;text-align:center;">apostrofa</td>
<td style="width:228px;height:63px;text-align:center;">"O, przyjacielu nieuczony, / Mój bliźni z tej czy innej ziemi!"</td>
<td style="width:228px;height:63px;text-align:center;">Skraca dystans między nadawcą a odbiorcą.</td>
</tr>
<tr style="height:103px;">
<td style="width:228px;height:103px;text-align:center;">wykrzyknienie</td>
<td style="width:228px;height:103px;text-align:center;">"Rżnij karabinem w bruk ulicy!"</td>
<td style="width:228px;height:103px;text-align:center;">Zachęca do podjęcia zdecydowanych działań, budzi gest sprzeciwu wobec autorytarnej władzy.</td>
</tr>
</tbody>
</table>
<p> </p>
<p>c) Wyrażenia ujęte w cudzysłów pełnią dwojaką funkcję. Przede wszystkim stanowią cytaty faktycznych bądź prawdopodobnych sloganów propagandowych ("historyczna racja", "Broń na ramię!"). Szczególnym dla utworu cytatem wydaje się ten zawarty w ostatnim wersie. Jest on proponowanym przez podmiot liryczny zawołaniem, za pomocą którego prości obywatele mogliby wyrazić sprzeciw wobec władzy.</p>
<p>Po drugie - sformułowania w cudzysłowie zdradzają ironiczny stosunek osoby mówiącej do opisywanych zjawisk ("żołnierzyk"). </p>
<p> </p>
<p>d) Ponieważ utwór ma charakter apelu, podmiot liryczny wykorzystuje różne środki retoryczne, aby jak najskuteczniej wpłynąć na odbiorcę, którym jest tytułowy "prosty człowiek". Z tego powodu język wypowiedzi zawiera określenia pochodzące z języka potocznego, w tym wulgaryzmy. Jest zrozumiały dla przeciętnego odbiorcy, a jednocześnie bardzo obrazowy i ekspresywny - podmiot liryczny posługuje się słownictwem nacechowanym emocjonalnie, niejako narzucając adresatowi określony stosunek do prezentowanych w utworze zjawisk. W wierszu pojawiają się apostrofy ("przyjacielu nieuczony"), dzięki którym odbiorca może poczuć, że nadawcy komunikatu zależy na jego dobru. Mimo potocznego języka utwór wprowadza patetyczny nastrój, podkreślany przez takie środki stylistyczne, jak powtórzenia, paralelizmy, wyliczenia czy wykrzyknienia.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Ostatnie zdanie nawiązuje do frazeologizmu: "Bujać to my, ale nie nas". W kontekście całego utworu oznacza ono nieufność prostych obywateli wobec kłamstw sprawujących władzę elit ("szlachty"). Jednocześnie omawiane sformułowanie ma prowokacyjny charakter, zdaje się nawoływać do buntu, rewolucji.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zadanie indywidualne</p><br>