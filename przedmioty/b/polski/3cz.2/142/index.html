<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź (na podstawie fragmentów z podręcznika): </p>
<table border="1" style="border-collapse:collapse;width:610px;height:401px;">
<tbody>
<tr style="height:30px;">
<td colspan="2" style="height:30px;background-color:#99ccff;text-align:center;width:606px;">strych</td>
</tr>
<tr style="height:35px;">
<td colspan="2" style="width:606px;height:79px;text-align:center;">Mieszka tu biedota - z powodu problemów finansowych zalegająca z czynszem. Lokale wbudowano w strych, tak że z obu stron przylegają do ścian szczytowych budynku. Są niewielkie, składają się z pokoju i ciemnej kuchni. Jedno z mieszkań zajmuje małżeństwo Gołąbskich (kancelista i szwaczka), drugie - doprowadzona do bankructwa rodzina Posztraskich (Łucja Posztraska to dawna przyjaciółka Cecylii).</td>
</tr>
<tr style="height:34px;">
<td colspan="2" style="width:606px;height:34px;background-color:#99ccff;text-align:center;">parter</td>
</tr>
<tr style="height:76px;">
<td colspan="2" style="width:606px;height:76px;text-align:center;">Tu żyją zamożni mieszkańcy. Pani Kolichowska zamieszkuje zaledwie połowę parteru - drugą wynajmuje rodzina Gierackich. Apartament właścicielki kamienicy jest bogato umeblowany, pełen egzotycznych ozdób i sprzętów (m.in. wazonów, figurek słoni i kotów, futer niedźwiedzich, roślin doniczkowych, obrazów, kandelabrów).</td>
</tr>
<tr style="height:36px;">
<td style="background-color:#99ccff;text-align:center;height:36px;width:301.5px;">sutereny</td>
<td style="background-color:#99ccff;text-align:center;height:36px;width:301.5px;">piwnica</td>
</tr>
<tr style="height:178px;">
<td style="width:301.5px;height:178px;text-align:center;">Sąsiadujące z piwnicą pomieszczenia zajmują najubożsi. Są wśród nich ludzie bezrobotni, niezameldowani, schorowani. Żyją w nieludzkich warunkach, stłoczeni na wyjątkowo małej przestrzeni. Panują tu nędza i cierpienie, choć pani Kolichowska zadbała o prowizoryczne udogodnienia, takie jak podłoga, bielone wapnem ściany czy żelazne piecyki. Sutereny zamieszkują m.in. przeniesieni ze strychu Gołąbscy oraz Franciszek Borbocki, który stracił pracę w fabryce.</td>
<td style="width:301.5px;height:178px;text-align:center;">-</td>
</tr>
</tbody>
</table>
<p> </p>
<p>Forma graficzna - część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Nałkowska zwraca uwagę na nierówności społeczne panujące w Polsce w okresie międzywojnia. Najubożsi borykali się wówczas z wieloma problemami, takimi jak bezrobocie, niski poziom higieny czy wyuczona bezradność. Z powodu przeludnienia żyli w ciasnocie, pozbawieni prywatnej przestrzeni. Jednocześnie zamożni mieszkańcy miast mogli wieść luksusowe życie. Często posiadali więcej, niż w istocie potrzebowali.</p>
<p> </p>
<p>b) Tytuł powieści może odwoływać się do symbolicznej granicy dzielącej ubogich i zamożnych, reprezentowanej w omawianym fragmencie przez kolejne piętra. W jednym budynku - tuż obok siebie - współistnieją dwa skrajnie odmienne światy: nędzy oraz przepychu. Wprawdzie mieszkańcy zamieszkują tę samą kamienicę, są dla siebie współlokatorami, lecz dzieli ich ogromna przepaść społeczna, która uniemożliwia porozumienie i uczciwą koegzystencję.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>Elżbieta może sprawiać wrażenie nieczułej na los żyjących w nędzy lokatorów. Nie kryje wstrętu do nich: "Czasami mi się wydaje, że to są szczury". Traktuje ich jako bezimienną masę, pozbawioną cech indywidualnych i niewartą rozpoznania na podstawie nazwisk. Dziwi się zainteresowaniu Zenona rodziną Gołąbskich: "Dlaczego pan się o to pyta? [...] Bo to jest chyba obojętne. Cały ten dom pełen jest takich rzeczy." Elżbieta jawi się czytelnikowi jako osoba nieempatyczna i wyniosła - to jednak tylko pozory. W rzeczywistości kobieta zdaje sobie sprawę z nieludzkich, uwłaczających godności warunków życia najuboższych: "Oni sami mówią nie - mieszkać, tylko siedzieć, bo tam nie można się ruszać. A na noc wszyscy wchodzą do tego łóżka, do matki". Ma świadomość absurdów, które rodzi nierówność społeczna: "Czy to nie szczególne, że ludzie zdecydowali się żyć na sobie warstwami? Co dla jednych jest podłogą, to dla innych staje się sufitem". Kobieta sumiennie wypełnia swe obowiązki w zastępstwie ciotki ("Wszystko poświadczam, przybijam u dołu pieczątkę, usprawiedliwiam, legalizuję"). Przyjmuje kolejnych lokatorów, choć spodziewa się ich niewypłacalności ("Przed paru dniami zameldowałam jeszcze niejakiego Franciszka Borbockiego, którego zredukowali w fabryce Hettnera [...]"). Mimo rozgoryczenia i narastającej frustracji zdaje się szczerze współczuć lokatorom, dlatego nie przestaje im pomagać. Przychylnie rozpatruje wszelkie sprawy urzędowe, z którymi się do niej zwracają ("Wszystko poświadczam, przybijam u dołu pieczątkę, usprawiedliwiam, legalizuję."). Czuje się współodpowiedzialna za sytuację, w jakiej się znajdują: "Już przez sam fakt, że żyję, godzę się nieustannie, biorę w tym udział, przykładam do tego ręki. Każdym oddechem przystaję wciąż na to wszystko".</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zadanie indywidualne</p><br>