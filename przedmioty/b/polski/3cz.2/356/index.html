<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Sytuacja liryczna wiersza rozgrywa się w dwóch równoległych planach czasowo-przestrzennych: w rzymskim Campo di Fiori na przełomie XVI i XVII wieku oraz w pobliżu warszawskiego getta w czasach II wojny światowej. Podmiot liryczny wskazuje na analogię pomiędzy owymi realiami.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Cechy Campo di Fiori:</p>
<ul>
<li>bogactwo barw, zapachów i kształtów ("Kosze oliwek i cytryn, / Bruk opryskany winem / I odłamkami kwiatów."); </li>
<li>tłok, zgiełk ("Kat płomień stosu zażegnął / W kole ciekawej gawiedzi.");</li>
<li>radosna atmosfera, swoboda obyczajów - kontrastujące z grozą śmierci ("Że lud [...] rzymski / Handluje, bawi się, kocha / Mijając męczeńskie stosy.");</li>
<li>obojętność przechodniów na cierpienie jednostki ("A oni chwilę czekali / Na jego odlot w pożarze.").</li>
</ul>
<p> </p>
<p>Elementy nawiązujące do realiów wojny:</p>
<ul>
<li>podobieństwo placu targowego do pobojowiska ("Bruk opryskany winem / I odłamkami kwiatów.");</li>
<li>publiczna egzekucja ("Kat płomień stosu zażegnął / W kole ciekawej gawiedzi.");</li>
<li>równoczesność życia i śmierci jako główny aspekt codzienności ("Że lud [...] rzymski / Handluje, bawi się, kocha / Mijając męczeńskie stosy.").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W wesołym miasteczku panuje sielska atmosfera ("W pogodny wieczór wiosenny, / Przy dźwiękach skocznej muzyki."), której nie jest w stanie zmącić horror rozgrywający się w getcie ("Salwy za murem getta / Głuszyła skoczna melodia"). "Wiatr z domów płonących", symbolizujący cierpienie Żydów, bawiący się ludzie postrzegają jako źródło rozrywki ("Czasem wiatr [...] / przynosił czarne latawce, / Łapali skrawki w powietrzu / Jadący na karuzeli.") oraz przyjemnych doznań zmysłowych ("Rozwiewał suknie dziewczynom / Ten wiatr od domów płonących."). Mimo że mieszkańcy Warszawy stają się świadkami ludzkiej tragedii (dostrzegają opadający popiół), oddają się beztroskiej zabawie - świadczy to o ich obojętności na los Żydów.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowa odpowiedź:</p>
<p>Świadkowie śmierci Giordana Bruna, podobnie jak mieszkańcy Warszawy, wydają się bez reszty pochłonięci własnymi sprawami ("Morał ktoś może wyczyta, / Że lud warszawski czy rzymski / Handluje, bawi się, kocha / mijając męczeńskie stosy."). Podczas gdy na ich oczach rozgrywa się ludzka tragedia, sami spędzają czas na beztroskiej zabawie ("A ledwo ogień przygasnął, / Znów pełne były tawerny", "Salwy za murem getta / Głuszyła skoczna melodia"). Opisanych w utworze mieszczan - zarówno rzymskich, jak i warszawskich - cechuje obojętność na cudze cierpienie. Jego zewnętrzne oznaki, takie jak płonący stos czy dym unoszący się znad getta, stają się dla bezrefleksyjnego tłumu źródłem rozrywki ("Kat płomień stosu zażegnął / W kole ciekawej gawiedzi.", "Czasem wiatr z domów płonących / Przynosił czarne latawce, / Łapali skrawki w powietrzu / Jadący na karuzeli.").</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zestawiając ze sobą dwie różne sytuacje, poeta zwraca uwagę na uniwersalność następujących zjawisk:</p>
<ul>
<li>równoczesności szczęścia i cierpienia, życia i śmierci ("Morał ktoś może wyczyta, / Że lud warszawski czy rzymski / Handluje, bawi się, kocha / Mijając męczeńskie stosy.");</li>
<li>obojętności na ludzką krzywdę, która ulega zapomnieniu, jeszcze zanim zdąży utrwalić się w powszechnej świadomości ("Inny ktoś morał wyczyta / O rzeczy ludzkich mijaniu, / O zapomnieniu, co rośnie, / Nim jeszcze płomień przygasnął.");</li>
<li>samotności cierpiących ("Ja jednak wtedy myślałem / O samotności ginących.").</li>
</ul>
<p>Analogia pomiędzy Campo di Fiori a warszawskim gettem może również prowadzić do gorzkiej refleksji historycznej, według której wyrządzone w danej epoce zło zostanie dostrzeżone dopiero w odległej przyszłości. Tym, który je opisze i symbolicznie pomści, będzie właśnie poeta ("I wtedy po wielu latach / Na nowym Campo di Fiori / Bunt wznieci słowo poety.").</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>Mówiąc o "samotności ginących", Miłosz zwraca uwagę na tragiczne położenie ofiar - niepotrafiących porozumieć się z "ludzkością, która zostaje" ("[...] kiedy Giordano / Wstępował na rusztowanie, / Nie znalazł w ludzkim języku / Ani jednego wyrazu, / Aby nim ludzkość pożegnać"). Niemożliwość znalezienia przez wspomniane grupy wspólnego języka wynika z odmiennych doświadczeń oraz perspektyw na przyszłość, a także przynależności do dwóch różnych światów: umarłych i żywych ("Kosze oliwek i cytryn / Nieśli w wesołym gwarze. / I był już dla nich odległy, / Jakby minęły wieki, / A oni chwilę czekali, / Na jego odlot w pożarze."). Podczas gdy ci pierwsi powoli odchodzą w zapomnienie, drudzy nadal będą mogli cieszyć się życiem, marzyć i snuć plany. "Ludzkość, która zostaje", jest zbyt pochłonięta własnymi sprawami, aby poświęcić uwagę ginącym - pozbawionym wszelkiej nadziei oraz stającym się częścią historii ("I ci ginący, samotni, / Już zapomniani od świata, / Język nasz stał się im obcy / Jak język dawnej planety."). Wynika stąd, że ofiary cierpią w samotności, ponieważ nie mogą dzielić swych doświadczeń z innymi.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Według Miłosza zadaniem poety jest podtrzymywanie pamięci o ofiarach zbrodni popełnionych w odległej przeszłości. Poezja jawi się zatem jako narzędzie buntu wobec wszelkiej niesprawiedliwości, a także jako szczególny środek przekazu, dzięki któremu cierpienie zmarłych może zostać zrozumiane przez żywych - nawet po upływie bardzo długiego czasie ("Aż wszystko będzie legendą / I wtedy po wielu latach / Na nowym Campo di Fiori / Bunt wznieci słowo poety."). </p><br>