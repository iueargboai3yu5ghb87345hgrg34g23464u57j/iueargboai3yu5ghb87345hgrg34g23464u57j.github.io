<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>Na początku analizowanej sceny Szewcy zgodnie przyznają się do odczuwania pustki, co przekłada się na melancholijną, przygnębiającą atmosferę. Ta jednak wkrótce przeradza się w nastrój grozy, kiedy bohaterowie - zezwierzęceni i upokorzeni - w groteskowy sposób pełzną ku dokonującej kolejnego przewrotu Księżnej. Dochodzi do odwrócenia ról płciowych: "Mężczyźni babieją - kobiety [...] mężczyźnieją.", wobec czego sytuacja może się wydawać absurdalna, a przez to również niepokojąca.</p>
<p> </p>
<p>Opinia na temat zapowiadanych wydarzeń - część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Scena wejścia Księżnej na piedestał w symboliczny sposób ukazuje moment przejęcia przez kobiety władzy nad mężczyznami. Znaczące jest usytuowanie bohaterów w płaszczyźnie pionowej - stojąca na podwyższeniu władczyni w oczywisty sposób dominuje nad pełznącymi podwładnymi.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Rozwiązanie poniżej: </p>
<p>a)</p>
<table border="1" style="border-collapse:collapse;width:435px;height:214px;">
<tbody>
<tr style="height:45px;">
<td style="background-color:#99ccff;text-align:center;">neologizm</td>
<td style="background-color:#99ccff;text-align:center;">znaczenie</td>
</tr>
<tr style="height:44px;">
<td style="width:214px;height:44px;text-align:center;">"nieistowy"</td>
<td style="width:214px;height:44px;text-align:center;">gniewny, szalony</td>
</tr>
<tr style="height:43px;">
<td style="width:214px;height:43px;text-align:center;">"nadbebechy"</td>
<td style="width:214px;height:43px;text-align:center;">wnętrzności nadludzkiej istoty</td>
</tr>
<tr style="height:41px;">
<td style="width:214px;height:41px;text-align:center;">"wszechmatra"</td>
<td style="width:214px;height:41px;text-align:center;">matka całego świata</td>
</tr>
<tr style="height:41px;">
<td style="width:214px;height:41px;text-align:center;">"suprapanbabojarchat"</td>
<td style="width:214px;height:41px;text-align:center;">rządy kobiet</td>
</tr>
<tr style="height:41px;">
<td style="width:214px;height:41px;text-align:center;">"schyzoid"</td>
<td style="width:214px;height:41px;text-align:center;">człowiek wrażliwy</td>
</tr>
<tr style="height:52px;">
<td style="width:214px;height:52px;text-align:center;">"pykniczeć"</td>
<td style="width:214px;height:52px;text-align:center;">stawać się pyknikiem, czyli otyłym, pogodnym człowiekiem</td>
</tr>
</tbody>
</table>
<p> </p>
<p>b) W świecie ukazanym przez Księżną następuje zamiana ról płciowych. Rządzący dotychczas mężczyźni "babieją" oraz "pykniczeją" - stają się uległymi, pozbawionymi godności niewolnikami. Władzę przejmują kobiety, przewyższające ich pod względem siły charakteru i odporności psychicznej ("[...] wasi schyzoidzi wymierają - nasze schyzoidki mnożą się."). Ponadto jako matki mogą tworzyć nowe życie, co w pewien sposób czyni je nieśmiertelnymi. Księżna wierzy, iż mogą nadejść czasy, kiedy kobiety nie będą więcej potrzebowały mężczyzn do rozmnażania się ("Przyjdzie czas, że może zaczniemy się dzielić jak komórki [...]").</p><br>