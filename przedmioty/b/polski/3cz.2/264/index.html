<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Wizyta w kościele może być dla K. okazją do wyznania win i w rezultacie uzyskania rozgrzeszenia. Kiedy kapłan nawiązuje z bohaterem rozmowę na temat jego procesu, następuje wymieszanie się sfer sacrum i profanum. To z kolei oznacza, iż sąd świecki, którego wyrokom podlega K., staje się jednocześnie sądem nad jego duszą. W rezultacie zmagania bohatera z wymiarem sprawiedliwości nabierają metafizycznego charakteru.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Ponieważ na zewnątrz pada obfity deszcz, Józef K. postanawia wejść do katedry. Sytuacja ta symbolizuje kłopotliwe położenie bohatera, który może potrzebować boskiej interwencji lub pomocy kapłana. K. podąża wzdłuż nawy głównej, czyli miejsca przeznaczonego dla wiernych. Wkrótce dostrzega małą ambonę i wchodzącego na nią duchownego. Górując nad bohaterem, ksiądz zdaje się reprezentować władze kościelne w charakterze sędziego.</p>
<p>Umiejscowienie akcji omawianego fragmentu w katedrze - w pobliżu ambony, na której stoi kaznodzieja - sugeruje odbywający się właśnie sąd nad duszą K.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Duchowny krytykuje przywiązanie bohatera do spraw doczesnych, niezwiązanych z procesem, takich jak praca ("Zostaw wszystko, co uboczne [...]."). Zauważa ponadto, iż K. zwraca się z prośbą o pomoc do niewłaściwych osób ("Szukasz za wiele obcej pomocy [...] a zwłaszcza u kobiet. Czy nie widzisz, że to nie jest właściwa pomoc?"). Zdaniem księdza bohater niewłaściwie interpretuje sytuację, w której się znajduje ("Źle rozumiesz fakty [...]."). K. nie może w żaden sposób wpłynąć na swój los - ten został przypieczętowany wraz z rozpoczęciem procesu ("Wyrok nie zapada nagle, samo postępowanie przechodzi stopniowo w wyrok."). Słowa księdza sugerują, iż w postępowaniu karnym wina i okoliczności popełnienia przestępstwa nie mają większego znaczenia - sam status oskarżonego wiąże się z nieuchronną klęską. Nadzieja K. na szczęśliwy finał rozprawy sądowej okazuje się zatem złudna.</li>
<li>Ksiądz skłania bohatera do porzucenia wszelkich zajęć i zmartwień, które mogłyby utrudnić mu skupienie się na samym procesie ("Zostaw wszystko, co uboczne [...]."). Stara się również przekonać go do szukania pomocy gdzie indziej niż dotychczas - zdaje się przy tym sugerować, iż kobiety nie są szczególnie godne zaufania ("Czy nie widzisz, że to nie jest prawdziwa pomoc?").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Bohater utrzymuje, iż jest niewinny, chociaż stopniowo traci nadzieję na szczęśliwy finał procesu ("Przedtem myślałem, że wszystko musi się dobrze skończyć [...]. Teraz sam w to nieraz wątpię."). Według K. wszyscy - zarówno urzędnicy sądowi, jak i osoby postronne - są przekonani o jego winie ("Ale wszyscy inni, którzy biorą udział w postępowaniu sądowym, mają do mnie uprzedzenie. Wpajają je także w niezainteresowanych."). Mimo to bohater nie poddaje się w walce o sprawiedliwość, rozważa różne sposoby wyjścia z opresji ("Są jeszcze pewne możliwości, których nie wyzyskałem."). Nie waha się też prosić o pomoc tych, którym ufa.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>Zdaniem Fromma Józef K. mógł uniknąć nieszczęścia, "uznając prawdę i próbując się zmienić". Zamiast tego bohater stłumił głos wewnętrzny (określany przez psychologa mianem "sumienia humanistycznego"), którego natury nie rozumiał, i wyparł się winy. Wybrał drogę nieposłuszeństwa wobec tzw. "sumienia autorytarnego", reprezentowanego przez urzędników wymiaru sprawiedliwości. Pomoc, której oczekiwał od innych ludzi, była złudna, ponieważ jedynym ratunkiem dla K. był on sam.</p>
<p>Kundera uważa, iż wina K. jest konsekwencją aktu oskarżenia, nie odwrotnie. W konsekwencji aresztowany bohater przyjmuje na siebie ciężar winy, którą narzuca mu sąd, i stopniowo zaczyna w nią wierzyć ("Czuje się winnym. Wmówiono mu winę."). </p>
<p>Odmiennego zdania jest Marek Wydmuch. Według historyka literatury "W świecie Kafki winni są wszyscy [...]". Wina towarzyszy wszelkim działaniom człowieka (z zasady niedoskonałym), wynika z samego faktu jego istnienia. Nie można jej uniknąć ani zmazać. K. jawi się zatem jako reprezentant całej ludzkości, na której ciąży nieokreślona wina.</p>
<p> </p>
<p>Wybór interpretacji - część indywidualna.</p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zadanie indywidualne</p><br>