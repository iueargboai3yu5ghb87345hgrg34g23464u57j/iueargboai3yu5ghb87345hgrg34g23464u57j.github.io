<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>a) Ojciec zostaje określony mianem herezjarchy, ponieważ głoszone przez niego teorie wydają się przeczyć biblijnym dogmatom. Jakub nie tylko nadaje człowiekowi prawo do kształtowania boskiej materii ("Demiurgos [...] nie posiadł monopolu na tworzenie - tworzenie jest przywilejem wszystkich duchów."), ale przede wszystkim wyżej ceni jego prymitywną twórczość niż doskonałe dzieła Demiurga (Boga) ("Demiurgos kochał się w wytrawnych, doskonałych i skomplikowanych materiałach - my dajemy pierwszeństwo tandecie."). Co więcej, zdaniem ojca Bóg stworzył świat z samoistnej materii, nie - jak podaje Biblia - za pomocą Słowa.</p>
<p> </p>
<p>b) Emocje towarzyszące Jakubowi podczas wykładu:</p>
<ul>
<li>fascynacja ("Mój ojciec był niewyczerpany w gloryfikacji tego przedziwnego elementu, jakim była materia.");</li>
<li>ekscytacja, podniecenie ("Gestykulacja jego nabierała ezoterycznej solenności.");</li>
<li>pewność siebie, satysfakcja ("Przymykał jedno oko, przykładał dwa palce do czoła, chytrość jego spojrzenia stawała się wprost niesamowita. Wwiercał się tą chytrością w swe interlokutorki, [...] drapał ironicznym palcem, póki nie dołaskotał się błysku zrozumienia i śmiechu, śmiechu przyznania i porozumienia się, którym w końcu musiało się kapitulować.");</li>
<li>frustracja ("Zbyt długo żyliśmy pod terrorem niedościgłej doskonałości Demiurga [...], zbyt długo doskonałość jego tworu paraliżowała naszą własną twórczość.");</li>
<li>rezygnacja ("Nie chcemy z nim konkurować. Nie mamy ambicji mu dorównać.");</li>
<li>determinacja ("Chcemy być twórcami we własnej, niższej sferze, pragniemy dla siebie twórczości, pragniemy rozkoszy twórczej, pragniemy, jednym słowem - demiurgii.").</li>
</ul>
<p> </p>
<p>Emocjonalne zaangażowanie wykładowcy dowodzi jego fascynacji omawianym zagadnieniem. Ponadto Jakub sprawia wrażenie przekonanego o słuszności swych nauk - zamiast zachęcić słuchaczki do dyskusji, usiłuje wpoić im własne racje. Natarczywe próby perswazji zdają się sprawiać mu przyjemność, oferować szczególny rodzaj satysfakcji.</p>
<p> </p>
<p>c) Imię ojca nawiązuje do starotestamentowego Jakuba, który odbył walkę z Bogiem. Bohater Schulza również okazuje nieposłuszeństwo wobec stwórcy świata - choć nie chce z nim rywalizować, pragnie podobnie jak on odnaleźć się w roli demiurga. W tym celu tworzy manekiny - dzieła niedoskonałe i nietrwałe, będące swego rodzaju aktem sprzeciwu wobec nieskazitelnej twórczości Boga. Na szczególną uwagę zasługuje związek wspomnianego imienia z hebrajskim słowem "aqab", czyli 'oszukać'. Schulzowski Jakub daje się poznać jako oszust, kiedy wychwala nieuczciwe, wręcz nieetyczne metody kształtowania materii. Tę można jego zdaniem formować bez ograniczeń, wykorzystywać wbrew jej pierwotnemu przeznaczeniu, nawet jeśli efekt miałby się okazać niezadowalający ("Pozbawiona własnej inicjatywy, lubieżnie podatna, po kobiecemu plastyczna, uległa wobec wszystkich impulsów - stanowi ona teren wyjęty spod prawa, otwarty dla wszelkiego rodzaju szarlatanerii i dyletantyzmów, domenę wszelkich nadużyć i wątpliwych manipulacji demiurgicznych."). </p>
<p> </p>
<p>d) Po zakończeniu wykładu ojciec traci pewność siebie, sprawia wrażenie przerażonego i bezbronnego ("On - herezjarcha natchniony, ledwo wypuszczony z wichru uniesienia - złożył się nagle w sobie, zapadł i zwinął."), w niczym nie przypomina dawnego siebie ("A może wymieniono go na innego."). Jakub zostaje postawiony przez kobiety w upokarzającej sytuacji. Zaczyna zachowywać się wobec nich jak uległa materia, którą przed chwilą sławił. Klękając przed kobietami, uznaje ich bezwzględną władzę nad sobą ("Mój ojciec podniósł się powoli ze spuszczonymi oczyma, postąpił krok na przód jak automat i osunął się na kolana."). </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowa odpowiedź:</p>
<p>Dziewczęta zachowują się nienaturalnie, stwarzają pozory pilnych i skupionych ("[...] siedziały nieruchomo z szklanymi oczyma. Twarze ich były wyciągnięte i zgłupiałe zasłuchaniem, policzki podmalowane wypiekami [...]."). W rzeczywistości jednak nie podzielają entuzjazmu Jakuba ani jego fascynacji materią ("Dziewczęta siedziały nieruchomo [...]."). Sam narrator nie jest w stanie rozstrzygnąć, czy ich zaangażowanie w nauki ojca jest autentyczne ("[...] trudno było w tej chwili ocenić, czy należą do pierwszej, czy też do drugiej generacji stworzenia."). Reakcje dziewcząt na monolog Jakuba sprawiają wrażenie nieszczerych, wymuszonych ("Wwiercał się tą chytrością w swe interlokutorki [...], póki nie dołaskotał się błysku zrozumienia [...]."). Kiedy wykładowca wypowiada słowo "manekin", bohaterki ujawniają swe prawdziwe oblicze. Okazuje się bowiem, że od samego początku czekały na okazję, aby zamanifestować swą władzę nad Jakubem. Być może dziewczęta udawały zainteresowanie wykładem Jakuba, aby uśpić jego czujność i w odpowiednim momencie tym dotkliwiej go upokorzyć.</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Adela zdaje się reprezentować uczestniczące w wykładzie dziewczęta, działać w ich imieniu ("[...] Adela spojrzała na zegarek na bransoletce, po czym porozumiała się spojrzeniem z Poldą."). Jako liderka postanawia interweniować, kiedy Jakub wypowiada słowo "manekin". Wówczas zbliża się do przemawiającego mężczyzny i na jego oczach wysuwa pantofelek ("[...] podniosła brzeg sukni, wystawiła powoli stopę, opiętą w czarny jedwab, i wyprężyła ją jak pyszczek węża."). Za pomocą tego gestu bohaterka wyraźnie manifestuje kobiecą przewagę nad płcią męską. Jakub uznaje dominację dziewcząt. W obliczu ich zmysłowości jako oznaki absolutnej władzy - pada na kolana.</p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Rozwiązanie poniżej: </p>
<table border="1" style="border-collapse:collapse;width:495px;height:101px;">
<tbody>
<tr style="height:42px;">
<td colspan="2" style="background-color:#99ccff;text-align:center;">nawiązania do Biblii</td>
</tr>
<tr style="height:44px;">
<td style="background-color:#99ccff;text-align:center;">cytat</td>
<td style="background-color:#99ccff;text-align:center;">znaczenie</td>
</tr>
<tr style="height:45px;">
<td style="width:246px;height:45px;text-align:center;">"tchnienie ducha"</td>
<td style="width:242px;height:45px;text-align:center;">łaska Ducha Świętego</td>
</tr>
<tr style="height:116px;">
<td style="width:246px;height:116px;text-align:center;">"Demiurgos był w posiadaniu ważnych i ciekawych recept twórczych. Dzięki nim stworzył on mnogość rodzajów, odnawiających się własną siłą."</td>
<td style="width:242px;height:116px;text-align:center;">odniesienie do aktu stworzenia świata i zamieszkujących go istot</td>
</tr>
<tr style="height:78px;">
<td style="width:246px;height:78px;text-align:center;">"Słowem [...] chcemy stworzyć po raz wtóry człowieka, na obraz i podobieństwo manekina."</td>
<td style="width:242px;height:78px;text-align:center;">parafraza biblijnego wyrażenia: "Uczyńmy człowieka na Nasz obraz i podobieństwo."</td>
</tr>
<tr style="height:84px;">
<td style="width:246px;height:84px;text-align:center;">"Wypięty pantofelek Adeli drżał lekko i błyszczał jak języczek węża."</td>
<td style="width:242px;height:84px;text-align:center;">Postawa Adeli przywodzi na myśl kuszenie Adama i Ewy przez Szatana.</td>
</tr>
</tbody>
</table>
<p> </p>
<p>Powyższe nawiązania do Biblii podkreślają duchowy aspekt wykładu Jakuba. Z powodu silnego zakorzenienia w doktrynie chrześcijańskiej nauki ojca jawią się czytelnikowi jako bluźniercze.</p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Przykładowa odpowiedź:</p>
<p>a) Obie grafiki Schulza przedstawiają kobiety o wyeksponowanych, odsłoniętych nogach. U bosych stóp bohaterek gromadzą się - leżący lub pochyleni - mężczyźni o karykaturalnych sylwetkach. Przypominają oni psy zabiegające o względy swych właścicieli. Kobieca stopa symbolizuje władzę płci żeńskiej nad męską. Upokarzające położenie mężczyzny widać szczególnie wyraźnie na pierwszym z obrazów - tutaj kobieta zdaje się wręcz przydeptywać głowę adoratora, pozbawiając go godności i człowieczeństwa. Ukazani na drugiej z grafik, stłoczeni w tle mężczyźni wyglądają, jakby ustawiali się w kolejce za klęczącym. Stopa siedzącej w fotelu kobiety jest w centrum uwagi, żaden z zebranych nie może oprzeć się jej wdziękowi. W swych dziełach Schulz kreuje kobietę na boginię, mężczyzn z kolei wyobraża sobie jako jej żarliwych wyznawców lub niewolników.</p>
<p> </p>
<p>b) Grafiki Schulza trafnie oddają sytuację przedstawioną w "Traktacie o manekinach". Jakub - podobnie jak ukazani na obrazach mężczyźni - ulega wdziękowi kobiety, wyrzeka się własnej godności. Upadając na kolana, deklaruje bezwzględne posłuszeństwo swej nowej pani.</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Język utworu cechuje niezwykle bogata warstwa stylistyczna. Dzięki licznym metaforom ("W głębi materii kształtują się niewyraźne uśmiechy, zawiązują się napięcia, zgęszczają się próby kształtów."), powtórzeniom ("[...] pragniemy dla siebie twórczości, pragniemy rozkoszy twórczej, pragniemy, jednym słowem, demiurgii.") oraz wyliczeniom ("Pozbawiona własnej inicjatywy, lubieżnie podatna, po kobiecemu plastyczna, uległa wobec wszelkich impulsów [...].") wykład ojca silnie oddziałuje na wyobraźnię odbiorcy, spełnia ponadto perswazyjną funkcję. Nagromadzenie w tekście terminów naukowych ("materia", "atropina", "ezoteryczny", "illegalny", "kosmogonia") oraz wyrażeń nawiązujących do sztuki ("bibułka", "papier mâché", "lakowa farba", "ugniatać", "formować") sugeruje pokrewieństwo wspomnianych dziedzin jako różnych odmian twórczości. Wobec tego istotę, która kształtuje materię, można nazwać nie tylko budowniczym, ale również naukowcem czy artystą.</p><br>