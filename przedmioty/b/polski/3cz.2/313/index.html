<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Osoba mówiąca ma na imię Krzysztof ("na imię mi było Krzysztof"). Jest jednocześnie żołnierzem i poetą ("ja, żołnierz, poeta, czasu kurz"), choć z trudnością odnajduje się w każdej z tych ról ("Ojcze, na wojnie twardo.", "Nie umiem, matko, nazwać, nazbyt boli"). Podmiot liryczny ma świadomość kruchości swego życia ("Byłem jak lipy szelest"). Próbuje sprostać nadziejom, jakie pokładali w nim rodzice, lecz wojenna rzeczywistość całkowicie go odmieniła, pozbawiając marzeń i wiary w szlachetne wartości, takie jak miłość ("Miłość, matko - już nie wiem, czy jest.") czy patriotyzm ("Taka walka, ojcze, po co - takiej winie?"). Mimo to nie poddaje się - zamierza wykazać się odwagą i determinacją, które zawdzięcza swym rodzicom ("Pójdę dalej - to od was mam: śmierci się nie boję, / dalej niosąc naręcza pragnień jak spalonych róż."). </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przywołanie w wierszu imienia Krzysztof, czyli 'niosący Chrystusa', służy podkreśleniu wyjątkowości misji, jaką wyznaczono podmiotowi lirycznemu. Miał on - podobnie jak jego legendarny imiennik - w symboliczny sposób ponieść cały świat ("Nie dziw się, boś nosił na sobie cały świat i grzechy jego."), oferując mu piękno swej poezji. Imię osoby mówiącej odzwierciedla zatem jej artystyczne powiernictwo, polegające na nazywaniu, wyrażaniu uczuć ("Myślałaś, matko: <em>On uniesie, / on nazwie, co boli, wytłumaczy</em>").</p><br>