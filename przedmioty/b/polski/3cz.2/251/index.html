<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Józef K. zostaje aresztowany w dniu trzydziestych urodzin. Wiek bohatera można uznać za symboliczny moment osiągnięcia dojrzałości.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Józef K. wydaje się zaskoczony aresztowaniem, gdyż uważa się za niewinnego obywatela ("[...] nie mogę znaleźć najmniejszej winy, o którą można mnie było oskarżyć."). Przypuszcza, iż absurdalna sytuacja może być wynikiem pomyłki ("Co to za ludzie? O czym mówili? Jakiej władzy podlegali?") lub urodzinowego żartu ("Można było wprawdzie wziąć to wszystko za żart, gruby żart, który mu, z niewiadomych powodów, może z okazji dzisiejszej trzydziestej rocznicy urodzin, spłatali jego koledzy z banku."). Choć bohater wątpi w słuszność oskarżeń, decyduje się na współpracę ze strażnikami - bez wahania okazuje dokumenty.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Absurd aresztowania Józefa K. polega na tym, iż ani przeświadczony o swej niewinności bohater, ani podający się za "strażników" przybysze nie znają treści aktu oskarżenia. Funkcjonariusze nie czują się upoważnieni do ujawniania jakichkolwiek informacji na temat postępowania karnego, wręcz zniechęcają aresztanta do zadawania dalszych pytań. Powołują się na wyrok wyższej instancji. Cały proces wydaje się zatem nieuzasadniony, bezprawny i oparty na domysłach. Sami strażnicy nie tylko noszą cywilne ubiory, ale również ignorują prośby K. o okazanie dowodów tożsamości. W zasadzie bohater nie może mieć całkowitej pewności, że ma do czynienia z przedstawicielami władzy. Na absurd sytuacji wpływa ponadto fakt, iż aresztowanie ma charakter symboliczny - nie wiąże się w tym przypadku z ograniczeniem wolności. Józef K. może zatem wieść dotychczasowe życie, chodzić do pracy i swobodnie się przemieszczać. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Słowa strażnika wskazują na ignorancję bohatera, który bez zastanowienia zakłada, iż jest niewinny. W swej powierzchownej samoocenie Józef K. nie uwzględnia kryteriów prawnych. Zgodnie z nimi każdy może okazać się winny - niezależnie od własnego sumienia.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>K. powinien więcej myśleć o sobie, ponieważ dzięki temu mógłby dostrzec winę, której istnieniu bezrefleksyjnie zaprzeczał. Powyższą tezę zdają się potwierdzać słowa nadzorcy: "I lepiej nie robić tyle hałasu z tą pańską niewinnością". Sugerują one, iż przekonanie o własnej nieskazitelności może być złudne, gdyż każdy ma coś na sumieniu, nawet jeśli o tym nie wie.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>