<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Tytułowy "wczorajszy" może być początkującym poetą - ambitnym i mającym nadzieję na udaną karierę artystyczną ("muzykę podasz ustom, utoczysz dotknięciem"). Jego entuzjazm przejawia się w niezachwianej wierze we własny talent oraz pragnieniu opiewania uroków świata ("łukiem wiersza wysokie księżycowe tło / wprowadzisz w bezmiar dolin"). Wygórowane oczekiwania poety oraz wyidealizowana wizja rzeczywistości ("Modlitwę nocnych cieni rozwiesisz jak więcierz / na słodkich oczach dziewann i szumach topolich.") wskazują na jego naiwność, niedojrzałość. Użyta w czasie przeszłym anafora "ufałeś" sugeruje, iż adresat utworu ostatecznie porzucił swe plany i marzenia, być może wydoroślał ("Klechda z omszałych lat / [...] do snu kołysała dzieci."). </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Poezja jako nadrzędny motyw utworu może świadczyć o szczególnym zainteresowaniu podmiotu lirycznego ową dziedziną ("A tu słowa, śpiewne słowa trzeba zamieniać, / by godziły jak oszczep."). Co więcej, język osoby mówiącej cechują bogactwo stylistyczne i plastyczność opisu ("Księżyc sierpem zmrużone rzęsy kosił, / wśród krzyży zwijał światła purpurową nitkę;") - przymioty właściwe artyście, czyli osobie obdarzonej nieprzeciętną wyobraźnią oraz wrażliwością. Podmiot liryczny zdaje się doskonale znać oczekiwania "wczorajszego" względem świata i sztuki ("Ufałeś: na niebo jak na strunę miękko złożysz dłoń"). W obliczu nowej, wojennej rzeczywistości podważa zasadność owych wyobrażeń, wzbogacając je o własne, całkowicie odmienne refleksje ("Nie wiedziałeś, że dłoń, którą uczyłeś śpiewać / potrafi nienawidzić i pięścią grubieć pełną, / gniewu unosić żagiew -"). Podobne doświadczenia nadawcy wypowiedzi oraz jej adresata mogą wskazywać na ich pokrewieństwo, a nawet tożsamość. Wobec powyższych spostrzeżeń utwór jawiłby się jako dialog wewnętrzny, za pomocą którego poeta usiłuje skonfrontować się z dawnym sobą, podsumować swe życie i karierę artystyczną.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Słowa podmiotu lirycznego można uznać za rozmowę z samym sobą, ponieważ nawiązują do osobistych refleksji "wczorajszego", które mógłby znać jedynie on sam ("Ufałeś: na niebo jak na strunę miękko złożysz dłoń"). Nadawca wypowiedzi lirycznej - niejako w odpowiedzi na wygórowane oczekiwania adresata - przedstawia własną koncepcję świata i poezji, popartą tragicznym doświadczeniem wojennej rzeczywistości ("Myślałeś: będzie prościej. / A tu słowa, śpiewne słowa trzeba zamieniać, by godziły jak oszczep."). Dzięki konfrontacji z dawnym sobą poeta podsumowuje swe życie i twórczość, a także żegna się ze światem, który bezpowrotnie minął.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Rozwiązanie poniżej: </p>
<table border="1" style="border-collapse:collapse;width:587px;height:1064px;">
<tbody>
<tr style="height:67px;">
<td style="background-color:#99ccff;text-align:center;width:173px;height:76px;">-</td>
<td style="background-color:#99ccff;text-align:center;width:202px;height:76px;">postawa poety wobec świata i poezji</td>
<td style="background-color:#99ccff;text-align:center;width:202px;height:76px;">środki poetyckie</td>
</tr>
<tr style="height:239px;">
<td style="background-color:#99ccff;text-align:center;width:173px;height:283px;">dawniej</td>
<td style="width:202px;height:283px;">
<ul>
<li>entuzjazm</li>
<li>optymizm</li>
<li>wiara we własne możliwości</li>
<li>naiwność</li>
<li>niedojrzałość</li>
<li>marzycielstwo</li>
<li>swoboda artystycznego wyrazu</li>
</ul>
</td>
<td style="width:202px;height:283px;">
<ul>
<li>porównanie ("Ufałeś: na niebo jak na strunę miękko złożysz dłoń")</li>
<li>metafora ("Klechda z omszałych lat")</li>
<li>anafora ("Ufałeś")</li>
<li>uosobienie ("i wiatr, któremuś wierzył - składał pocałunki umarłym")</li>
<li>zdrobnienie ("okręcik")</li>
</ul>
</td>
</tr>
<tr style="height:585px;">
<td style="background-color:#99ccff;text-align:center;width:173px;height:624px;">
<p>obecnie</p>
</td>
<td style="width:202px;height:624px;">
<ul>
<li>świadomość</li>
<li>dojrzałość</li>
<li>nieufność</li>
<li>ostrożność</li>
<li>pesymizm</li>
<li>odpowiedzialność</li>
<li>aktywizm</li>
<li>rygor twórczy</li>
</ul>
</td>
<td style="width:202px;height:624px;">
<ul>
<li>ożywienie ("dziś wiesz: / to skowyt strzałów na brukach się wił, / otaczał, chodził wokół jak zbłąkany zwierz"</li>
<li>eufemizm ("kiedy młodzi plecami wsparci o wieczność / odchodzili w głębokie posłania")</li>
<li>uosobienie ("Nie wiedziałeś, że dłoń, którą uczyłeś śpiewać / potrafi nienawidzić [...]")</li>
<li>metafora ("Dzień rozbrój z woni siana.")</li>
<li>wyliczenie ("Jej śpiew cię zadławi, / spowije watą wzruszeń i ciśnie w niepamięć.")</li>
<li>wykrzyknienie ("Dzisiaj / inaczej ziemię witać!")</li>
<li>elipsa ("Nie tak.")</li>
<li>porównanie ("A tu słowa, śpiewne słowa trzeba zamieniać, / by godziły jak oszczep.")</li>
</ul>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Wybuch wojny oraz okupacja Warszawy zmusiły osobę mówiącą do przedwczesnego wkroczenia w dorosłość, a także zmiany postawy wobec świata i sztuki ("Taką klechdą przełamał się dzień / walczącej / Warszawy"). Przejawy ludzkiego okrucieństwa wywarły negatywny wpływ na zmysł estetyczny poety, na zawsze zniekształciły jego wyidealizowaną wizję rzeczywistości ("Nie wiedziałeś, że dłoń, którą uczyłeś śpiewać / potrafi nienawidzić i pięścią grubieć pełną, / gniewu unosić żagiew -").</p>
<p> </p>
<p>b) Wojenna rzeczywistość przyniosła poecie wiele rozczarowań. Wszechobecne cierpienie i śmierć nie pozwalają mu dłużej kreować idyllicznej wizji świata ("muzyka - lecz nie nieba - krążyła jak sen, / dziś wiesz: / to skowyt strzałów na brukach się wił, / otaczał, chodził wokół jak zbłąkany zwierz."). Pod wpływem wojny podmiot liryczny wyraźnie dojrzał: nie tylko bezpowrotnie utracił wszelkie marzenia oraz ambicje ("Wierzyłeś: słowiczym pieniem wierszy popłynie sława harda / i wzejdzie w barwnych tęczach, obudzi się w mitach."), ale też stał się bardziej nieufny, powściągliwy w swych osądach ("i nie daj mówić wiatrom o liliowych zmierzchach. / Bo kłamią."). Jego poezja - dawniej sielska i nastrojowa - zyskała tragiczną wymowę ("Nazbyt duszno jest słowom na wargach / ciosanym z łun i żalu o wadze kamienia") - jako wyraz sprzeciwu wobec okrucieństwa wojny ("A tu słowa, śpiewne słowa trzeba zamieniać, / by godziły jak oszczep.").</p>
<p> </p>
<p>c) Konfrontacja dwóch postaw podmiotu lirycznego służy ukazaniu drastycznych zmian, jakie zachodzą w ludzkiej psychice pod wpływem wojny. Człowiek, który doświadczył jej grozy, nie potrafi dłużej cieszyć się pięknem świata - wokół dostrzega jedynie cierpienie i śmierć. Dla wielu wojna oznacza również utratę dziecięcej wrażliwości, a w konsekwencji - przedwczesną dojrzałość.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Podmiot liryczny postuluje zmianę dotychczasowej koncepcji poezji. Nie powinna ona dłużej kreować sielskiej wizji świata ("Dzień rozbrój z woni siana.") ani opiewać uroków natury ("Każ trawie, by milczała."), które w czasie wojny utraciły swą wartość. Osoba mówiąca pragnie widzieć nową poezję jako obraz brutalnej rzeczywistości, a także narzędzie walki z okupantem ("A tu słowa, śpiewne słowa trzeba zamieniać, / by godziły jak oszczep!").</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Rozwiązanie poniżej: </p>
<table border="1" style="border-collapse:collapse;width:608px;height:1221px;">
<tbody>
<tr style="height:63px;">
<td rowspan="2" style="background-color:#99ccff;text-align:center;width:120.775px;height:124px;">-</td>
<td colspan="2" style="background-color:#99ccff;text-align:center;width:306.438px;height:63px;">Krzysztof Kamil Baczyński</td>
<td style="background-color:#99ccff;text-align:center;width:170.788px;height:63px;">Tadeusz Gajcy</td>
</tr>
<tr style="height:61px;">
<td style="background-color:#99ccff;text-align:center;width:151.175px;height:61px;">"Pokolenie"</td>
<td style="background-color:#99ccff;text-align:center;width:152.262px;height:61px;">"Rodzicom"</td>
<td style="background-color:#99ccff;text-align:center;width:170.788px;height:61px;">"Wczorajszemu"</td>
</tr>
<tr style="height:204px;">
<td style="background-color:#99ccff;text-align:center;">przeszłość</td>
<td style="width:151.175px;height:204px;">
<ul>
<li>piękno natury, życie ("Ziemia owoców pełna po brzegi / kipi sytością jak wielka misa.")</li>
<li>szlachetne wartości i uczucia (litość, sumienie, miłość)</li>
<li>cywilizacja, kultura</li>
</ul>
</td>
<td style="width:152.262px;height:204px;">
<ul>
<li>przeznaczenie ("ja miałem jak święty przenosić Pana")</li>
<li>plany, marzenia ("rozkwitaj ogniem znaczeń")</li>
<li>uczuciowość</li>
<li>nadzieja </li>
</ul>
</td>
<td style="width:170.788px;height:204px;">
<ul>
<li>optymizm</li>
<li>naiwność ("Wierzyłeś: słowiczym pieniem wierszy popłynie sława harda / i wzejdzie w barwnych tęczach, obudzi się w mitach."), dziecinność ("Klechda z omszałych lat")</li>
<li>marzenia, ambicje ("Ufałeś: na niebo jak na strunę miękko złożysz dłoń")</li>
<li>szczęście, spokój</li>
<li>subtelność, nastrojowość poezji, swoboda twórcza </li>
<li>piękno przyrody</li>
</ul>
</td>
</tr>
<tr style="height:291px;">
<td style="background-color:#99ccff;text-align:center;">teraźniejszość</td>
<td style="width:151.175px;height:291px;">
<ul>
<li>cierpienie, śmierć ("Tylko ze świerków na polu zwisa / głowa obcięta strasząc jak krzyk.")</li>
<li>okrucieństwo, egoizm, obojętność na los drugiego człowieka ("Nas nauczono. Nie ma sumienia.")</li>
<li>apokalipsa</li>
<li>ludzie jako prymitywne istoty ("źli troglodyci")</li>
</ul>
</td>
<td style="width:152.262px;height:291px;">
<ul>
<li>cierpienie, strach ("Ojcze, na wojnie twardo.")</li>
<li>zwątpienie ("po nocach ciemno - walczę, wiary więdną")</li>
<li>cynizm ("Miłość, matko - już nie wiem, czy jest.")</li>
<li>śmierć ("Zanim dwadzieścia lat minie, / umrze mu życie w złocieniach rąk.")</li>
</ul>
</td>
<td style="width:170.788px;height:291px;">
<ul>
<li>rozczarowanie ("i wiatr, któremuś wierzył - składał pocałunki umarłym")</li>
<li>dojrzałość </li>
<li>doświadczenie</li>
<li>świadomość ludzkiego okrucieństwa ("Nie wiedziałeś, że dłoń, którą uczyłeś śpiewać / potrafi nienawidzić i pięścią grubieć pełną")</li>
<li>niepokój</li>
<li>nieufność ("i nie daj mówić wiatrom o liliowych zmierzchach. / Bo kłamią.")</li>
<li>poezja jako wyraz sprzeciwu wobec brutalnej rzeczywistości ("A tu słowa, śpiewne słowa trzeba zamieniać, / by godziły jak oszczep.")</li>
</ul>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zadanie indywidualne</p><br>