<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Rozwiązanie poniżej: </p>
<table border="1" style="border-collapse:collapse;width:539px;height:534px;">
<tbody>
<tr style="height:38px;">
<td colspan="3" style="background-color:#99ccff;text-align:center;width:535px;height:35px;">organizacja życia w łagrze</td>
</tr>
<tr style="height:48px;">
<td style="background-color:#99ccff;text-align:center;width:135.05px;height:45px;">plan dnia</td>
<td style="background-color:#99ccff;text-align:center;width:223px;height:45px;">podział więźniów</td>
<td style="background-color:#99ccff;text-align:center;width:170.95px;height:45px;">obowiązujące reguły</td>
</tr>
<tr style="height:195px;">
<td style="width:135.05px;height:230px;">
<ul>
<li>pobudka</li>
<li>posiłek</li>
<li>formowanie brygad</li>
<li>meldunek i przydzielenie brygad konwojentom</li>
<li>wymarsz ("razwod")</li>
<li>praca (w południe przerwa obiadowa)</li>
<li>powrót i odpoczynek</li>
</ul>
</td>
<td style="width:223px;height:230px;">
<ul>
<li>"trzeci kocioł" -stachanowcy (125% normy)</li>
<li>"drugi kocioł" - więźniowie o standardowej wydajności pracy ("100% normy")</li>
<li>"pierwszy kocioł" - więźniowie, którzy nie chcą lub nie są w stanie wypracować normy, a także mieszkańcy "trupiarni"</li>
<li>"iteerowcy" - uprzywilejowani technicy i inżynierowie</li>
</ul>
</td>
<td style="width:170.95px;height:230px;">
<ul>
<li>przydzielanie więźniom szczególnych funkcji, np. "dniewalnego" czy "razwodczika"</li>
<li>zwolnienie lekarskie dla więźniów niezdolnych do pracy</li>
<li>racje żywnościowe adekwatne do wykonanej pracy</li>
<li>samodzielne formowanie się więźniów w brygady</li>
<li>naturalna selekcja oparta na narzucaniu przez silniejszych tempa marszu</li>
<li>odpowiedzialność konwojenta za brygadę - opuszczenie kolumny karane śmiercią</li>
<li>przerwa obiadowa, dodatkowa racja żywnościowa ("primbluda") dla stachanowców</li>
</ul>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<ul>
<li>Łagry tworzono po to, aby odizolować od społeczeństwa jednostki uważane za wrogów Związku Radzieckiego, a następnie zmusić je do niewolniczej pracy. Ta w większości przypadków oznaczała dla więźniów wyrok śmierci. </li>
<li>W obozie obowiązywało przede wszystkim prawo silniejszego. Więźniowie pracujący najciężej byli - choć nieznacznie - wynagradzani ("W znakomitej większości wypadków metoda wyciskania z więźniów maksymalnego wysiłku fizycznego przy minimalnej podwyżce racji żywnościowej działała gładko i sprawnie."). Zadaniem najzdrowszych i najbardziej zdeterminowanych było narzucanie słabszym tempa marszu oraz pracy. Tych, którzy nie byli w stanie wypracować normy, przydzielano do "pierwszego kotła", skazując ich tym samym na poważne niedożywienie i w konsekwencji powolną śmierć. Wśród więźniów panowała ścisła hierarchia - pod względem pełnionych obowiązków (niektórym przydzielano funkcje "dniewalnych" lub "razwodczików") oraz wydajności pracy (przydział do jednego z trzech kotłów).</li>
<li>Surowe prawa obozowe spowodowały "odczłowieczenie" więźniów - ci wyzbyli się wszelkich ludzkich odruchów, takich jak empatia czy poczucie solidarności. Nie dzielili się pożywieniem, na które ciężko zapracowali. Wiedzeni prymitywnym instynktem przetrwania zjadali posiłek tuż po jego wydaniu, rzadko znajdowali w sobie determinację, aby zachować go na później ("Przeważnie zjadali go na stojąco u stóp pomostu, połykając dwoma lub trzema haustami wszystko, co chochla kucharza strząsnęła do brudnej blaszanki."). Podczas marszu silniejsi bez wahania zostawiali słabszych na śmierć ("Ta naturalna selekcja odmładzała brygady w błyskawicznym tempie [...]."). Większość więźniów gotowa była okazać całkowite posłuszeństwo swym oprawcom, byle tylko otrzymać dodatkową rację żywnościową. Niektórzy jednak woleli oszczędzać siły podczas pracy, wierząc, iż w ten sposób dłużej przetrwają. Jeszcze inni gotowi byli w akcie desperacj doprowadzić do poważnych urazów własnego ciała, aby otrzymać lekarskie zwolnienie od robót i przez kilka dni odpocząć ("Wychodzili do pracy ze szczerą nadzieją, że tym razem odmrożenie odsłoniętych części ciała będzie dość wyraźne, aby im wyjednać choć parę dni zwolnienia.").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Motto "Innego świata" podkreśla nadzwyczajny charakter obozowej rzeczywistości, zupełnie odmiennej od świata ludzi wolnych ("Tu otwierał się inny, odrębny świat, do niczego niepodobny [...]."). Nawiązuje ponadto do obowiązujących w łagrze odrębnych praw i wzorców ludzkiego zachowania ("[...] tu panowały inne, odrębne prawa, inne obyczaje, inne nawyki i odruchy [...]."). Aby przetrwać, więźniowie muszą przestrzegać ściśle określonego planu dnia oraz okazywać swym oprawcom bezwzględne posłuszeństwo. Jedyną miarą wartości człowieka jest jego zdolność do pracy - na jej podstawie władze obozowe wydzielają mu skąpe racje żywnościowe. Aby otrzymać dodatkową łyżkę zupy, więźniowie godzą się na nieludzki wysiłek ("W znakomitej większości wypadków metoda wyciskania z więźniów maksymalnego wysiłku przy minimalnej podwyżce racji żywnościowej działała gładko i sprawnie."). Szlachetne wartości, takie jak empatia czy bezinteresowność, uległy dezaktualizacji. Więźniowie nie dzielą się pożywieniem, na które ciężko zapracowali - najczęściej zjadają je natychmiast, podporządkowując się prymitywnym instynktom przetrwania. Ponieważ normę oblicza się na podstawie pracy całej brygady, między jej członkami całkowicie zanika poczucie solidarności ("[...] normy obliczało się również zespołowo, dzieląc je przez ilość pracujących."). Chorzy i słabi nie mogą liczyć na szczególny sposób traktowania. Ze względu na swą niezdolność do pracy skazani są na niedożywienie i w rezultacie powolną śmierć z głodu lub wyczerpania organizmu. Obóz jest dla więźniów "martwym za życia domem". Nawet jeśli obiecano im odzyskanie wolności po kilku latach, wyrok często przedłużano, stopniowo pozbawiając ich nadziei na odmianę losu.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Przykładowa odpowiedź (na podstawie fragmentów z podręcznika):</p>
<p>Podobieństwa realiów obozowego życia w opowiadaniach Borowskiego i "Innym świecie" Herlinga-Grudzińskiego:</p>
<ul>
<li>uprzedmiotowienie więźniów i pozbawienie ich ludzkiej godności;</li>
<li>odrzucenie zasad moralnych jako sposób na przetrwanie (tzw. "odwrócony dekalog"); </li>
<li>wycieńczająca praca, prowadząca z czasem do śmierci;</li>
<li>niezwykle skromne racje żywnościowe, powszechny głód;</li>
<li>proces eliminacji najsłabszych jednostek;</li>
<li>stopniowe obojętnienie na śmierć;</li>
<li>zanik ludzkiej duchowości i zdolności do filozoficznych refleksji;</li>
<li>prymitywizm, zezwierzęcenie, podporządkowanie się instynktom;</li>
<li>zatarcie granicy między dobrem a złem, ofiarą a oprawcą;</li>
<li>obozowa hierarchia i wynikające z niej wrogie stosunki między więźniami.</li>
</ul><br>