<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Według behawiorysty celem psychologii jest "przewidywanie i kontrola zachowania". Podlega ono obiektywnej obserwacji - w przeciwieństwie do świadomości, będącej przedmiotem zainteresowań ówczesnych psychologów.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Behawiorysta zajmuje się badaniem zachowania zwierząt oraz ludzi w celu odnalezienia wspólnych schematów reakcji na określone bodźce. W ujęciu behawiorystycznym człowiek jest zwierzęciem, choć szczególnie złożonym i subtelnym w swych działaniach.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Celem autora rozprawy jest pokazanie, że większą wartość naukową ma to, na czym można eksperymentować, uzyskując wyniki i porównując je ze sobą, a więc zachowanie. Badania związane z rozwijaniem idei nie wydają się Watsonowi zasadne, gdyż w jego czasach psychologia była młodą dziedziną i - jak przewidywał - czekało ją mnóstwo zmian oraz odkryć.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Badane zwierzę zostało wystawione na działanie dwóch jednobarwnych świateł. Każde z nich stało się dla niego źródłem bodźców pozytywnych lub negatywnych. Zwierzę szybko skojarzyło otrzymywany pokarm z odpowiednim światłem i nauczyło się trzymać z dala od drugiego - w pobliżu którego było karane.</p>
<p> </p>
<p>b) W oparciu o powyższy eksperyment można by zadać co najmniej dwa pytania - różniące się w zależności od ujęcia naukowego. Psychologa interesowałby sposób, w jaki zwierzę postrzega światło (jako różne barwy lub odcienie szarości) - tych danych w czasach współczesnych autorowi nie dało się zweryfikować. Mierzalne było jednak zachowanie zwierzęcia, jego reakcje na światło o różnej barwie czy natężeniu. Na tych kwestiach skupiłby się behawiorysta.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Watson tworzy swą teorię w opozycji do badań nad świadomością. O wyższości behawioryzmu nad psychoanalizą decyduje jego naukowy charakter - wyniki uzyskuje się dzięki obserwacji (przy jednoczesnym odrzuceniu domysłów oraz subiektywnej interpretacji) oraz ujednoliconym procedurom eksperymentalnym, które nie znajdują zastosowania w odniesieniu do przeżyć wewnętrznych człowieka ("Psychologia, jak widzi ją behawiorysta, jest w pełni obiektywną, eksperymentalną dziedziną nauk przyrodniczych."). Ponadto rezultaty badań behawioralnych mogą okazać się pożyteczne w innych dziedzinach naukowych ("Anatom i fizjolog będzie mógł posłużyć się naszymi wynikami i pokazać z jednej strony struktury leżące u podłoża tych reakcji, a z drugiej fizyczno-chemiczne relacje, które w nich i w innych reakcjach zawsze uczestniczą [...].").</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Wspólnym zainteresowaniem Jamesa, Freuda i Watsona – choć specjalizowali się w różnych dziedzinach – był człowiek. Każdy z wymienionych badaczy miał odmienne poglądy na ludzką naturę, opisywał różne jej aspekty.</p>
<p>William James był filozofem, toteż jego metoda pragmatyczna, związana z możliwościami ludzkiego poznania oraz naturą bytu, różni się pod tym względem od dorobku Freuda i Watsona – znacznie bliższego psychologii. Opracowana przez Jamesa metoda polega na rozróżnianiu pojęć - często przypisywanych przez ludzi jednemu zjawisku. Pozwala określić, które metafizyczne dyskusje są zasadne (prowadzą do jakichś wniosków), wyciągając z nich tzw. „praktyczne konsekwencje”: „Jaką to różnicę zrobi dla kogokolwiek, jeśli to pojęcie okaże się prawdziwym raczej niż tamto?”. Pragmatyzm Jamesa polega zatem na doprecyzowaniu abstrakcyjnych pojęć, aby stały się bardziej konkretne i bliższe człowiekowi. W sytuacji gdy wykazanie praktycznej różnicy w odmiennych stanowiskach nie jest możliwe, dyskusja staje się bezcelowa. Ludzka wiedza o wszechświecie jest ograniczona, a każdy człowiek patrzy na określone zjawiska przez pryzmat osobistych doświadczeń i poglądów, dlatego pewne spory zawsze pozostaną nierozstrzygnięte.</p>
<p>Zygmunt Freud wskazywał na złożoność ludzkiej psychiki. Jego rewolucyjna teoria zakładała istnienie świadomości oraz nieświadomości. W tej ostatniej umysł przechowuje przykre treści i wyobrażenia, a więc takie, które mogłyby mieć destrukcyjny wpływ na jego ogólne funkcjonowanie. Jest to swoisty mechanizm obronny, noszący nazwę „wyparcia”. To, co raz zostało wyparte, w określonych warunkach może zostać ponownie uświadomione. Obok świadomości i nieświadomości Freud wyodrębnia inne elementy psychiki – id, ego, superego. Reprezentują one kolejno: namiętności, rozsądek, wreszcie narzucane przez społeczeństwo wzory. Interesy, dążenia owych sił są sprzeczne, dlatego często dochodzi między nimi do konfliktów. Szczególną rolę odgrywa ego: odpowiada bowiem za utrzymanie dobrej kondycji psychicznej, stara się równoważyć oddziaływanie pozostałych czynników (id, superego i rzeczywistości). Opisane powyżej procesy odbywają się w dużej mierze niezależnie od samego człowieka. Z teorii Freuda wynika, że ludzie mają niewielki wpływ na swoje życie, ponieważ w znikomym stopniu są w stanie kontrolować własne myśli i zachowanie.</p>
<p>Z dorobkiem austriackiego psychiatry silnie polemizował John Watson, twórca behawioryzmu. Zrezygnował on z popularnych ówcześnie badań nad świadomością, której – jak twierdził – nie da się rzetelnie zbadać. Przedmiotem zainteresowań behawiorystów było zachowanie zwierząt, w tym również ludzi. Liczne eksperymenty dowiodły, iż reakcje różnych gatunków na określone bodźce – zwłaszcza ból i przyjemność - są podobne. Dzięki temu wnioskowi możliwe stało się opracowanie obiektywnego, uniwersalnego dla świata zwierząt wzorca zachowań. Tak właśnie Watson widział psychologię: jako naukę ścisłą, czyli opartą na obserwacji oraz doświadczeniach. Krytykował jednocześnie koncepcje Freuda i jego następców, które bazowały na domysłach, niemożliwych do zweryfikowania teoriach.</p>
<p>Poglądy wszystkich trzech badaczy – Jamesa, Freuda i Watsona – wbrew pozorom mają ze sobą wiele wspólnego. W świetle ich prac człowiek jawi się jako istota bezbronna, krucha, a przede wszystkim zniewolona – przez własne ograniczone możliwości poznawcze lub siły walczące o dominację nad jego umysłem, czy też z powodu swej zwierzęcej natury. Wobec powyższych ustaleń wśród ludzi nie ma miejsca dla wyjątkowych jednostek, które potrafiłyby przezwyciężyć owe ograniczenia. Wszyscy są równi, gdyż znajdują się w tym samym beznadziejnym położeniu.</p>
<p> </p>
<p> </p><br>