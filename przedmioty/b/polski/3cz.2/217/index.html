<head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Przykładowa odpowiedź (na podstawie fragmentu z podręcznika):</p>
<ul>
<li>Towarzysze X i Abramowski zachowują się dyskretnie ("rozmawiają cicho"), mają lekceważący stosunek do otoczenia ("Przekraczają obojętnie leżących pełzaków [...]"). Sprawiają wrażenie profesjonalnych i pewnych siebie, o czym świadczą elegancki ubiór czy nieprzerwana - mimo obecności świadków -rozmowa na temat pracy.</li>
<li>Bohaterowie planują zrezygnować z upaństwowienia rolnictwa pod pozorem "czasowego przesunięcia" tego przedsięwzięcia. Obalają powstały przed chwilą matriarchat i decydują się zabrać ze sobą Księżną.</li>
<li>Towarzysze X i Abramowski traktują pozostałych bohaterów z wyższością, jawnie ich lekceważąc ("Przekraczają obojętnie leżących obok pełzaków i  trupa prokuratora.") bądź poniżając ("Zakryć tę małpę, jak papugę, płachtą jaką."). Bez skrępowania kontynuują rozmowę o swych planach - mimo pozornie niekomfortowych okoliczności.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Zamykające rozmowę bohaterów didaskalia oznajmiają narodziny rządów totalitarnych. Nieoczekiwane pojawienie się "żelaznej kurtyny" symbolizuje odcięcie obywateli od świata zewnętrznego oraz znaczne ograniczenie ich wolności.</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Przykładowa odpowiedź:</p>
<p>"Konwulsje ginącego świata" oznaczają w kontekście analizowanych fragmentów "Szewców" postępujący proces degeneracji ludzkości, prowadzący ostatecznie do jej upadku (utraty człowieczeństwa na rzecz technicyzacji). Zarysowana w Akcie I nierówność społeczna powoduje frustrację klasy robotniczej, która kwestionuje przydatność pracy wykonywanej na rzecz "brzuchaczy zacygarzonych", czyli próżnych przedstawicieli elit. Nuda i niezadowolenie z życia skłaniają Szewców do filozoficznych (choć groteskowych z uwagi na liczne wulgaryzmy) refleksji na temat społeczeństwa oraz własnego w nim miejsca.</p>
<p>Konfrontacja Sajetana ze Scurvym ukazuje podobieństwo w położeniu obu grup społecznych, polegające na uczuciu wszechogarniającej pustki, niezależnej od statusu materialnego. Prokurator obnaża przed mistrzem szewskim obłudę elit, które sam niejako reprezentuje. Ideologiczny charakter władzy to jedynie pozór, mający zamaskować materializm i konsumpcjonizm dzierżących ją ludzi. Rządzący wykonują swe obowiązki "bez przekonania", a paniczny lęk przed utratą przywilejów oraz wstręt do proletariatu zmuszają ich do nieustannych kłamstw lub nadużyć. Scurvy uważa swe życie za pozbawione głębszego znaczenia, próżne ("[...] nie ma we mnie dosłownie nic - wyjedzona skorupka od nigdy niebyłego raka."). Prokurator wyraża przekonanie o tragicznym położeniu ludzkości, nie wierzy w zdolność Szewców do stworzenia doskonałego porządku społecznego ("[...] jak przejdziecie tę linijkę, będziecie tacy sami jak my.").</p>
<p>Wreszcie Czeladnicy pod wodzą Sajetana dokonują przewrotu, w wyniku którego Scurvy ulega zezwierzęceniu, traci resztki ludzkiej godności. Szybko jednak dochodzi między Szewcami do sporu. Majster ujawnia sloganowość wszelkich ideologii, uważając je za usprawiedliwienie dla próżniaczego życia. Jedyną wartość dostrzega w ciężkiej pracy, do której próbuje przekonać Czeladników. Ci jednak inaczej niż ich mistrz pojmują istotę władzy. Powątpiewają w możliwość zaprowadzenia realnych zmian - wyrzekają się wszelkiej odpowiedzialności społecznej na rzecz "bytowania swobodnego w swej własnej psychice jak w futerale". Czeladnicy, widzący w aktywizmie Sajetana oraz jego ideologicznym sceptycyzmie zagrożenie dla rewolucji, postanawiają go zabić. Likwidując jednego z pomysłodawców przewrotu, nowo powstały rząd sam się wyniszcza, co świadczy o ludzkiej skłonności do autodestrukcji. </p>
<p>Kolejnym etapem upodlenia bohaterów jest krótkotrwały "suprapanbabojarchat", czyli zaprowadzone przez Księżną rządy kobiet. Mężczyźni stają się zniewieściałymi służalcami, pełzną ku stojącej na piedestale władczyni. Sytuację zmienia pojawienie się zapowiedzianych przez Hiper-Robociarza Towarzyszy X i Abramowskiego. "Tajni ludzie" manifestują swą faktyczną, choć zakulisową władzę. Dokonują ostatecznego przewrotu w sposób przemyślany, pragmatyczny i pozbawiony emocji, w przeciwieństwie do teatralnego przemówienia Księżnej, które nazywają "hałaśliwą jakąś gaskonadą". Sami Towarzysze zdają się wstydzić swego szczątkowego człowieczeństwa, gdyż żałują, iż nie są automatami. Ich obecność zwiastuje nieodwracalny koniec dotychczasowego porządku oraz wszelkich idei. Dotychczasowi przywódcy staną się zwykłymi figurantami - realną, absolutną władzę sprawować będzie tajny rząd, wymuszający posłuszeństwo za pomocą terroru. Na scenę opada żelazna kurtyna, symbolizująca ograniczenie swobód obywatelskich. </p>
<p>Świat przedstawiony "Szewców" od początku zmierza ku katastrofie. Ukazane w dramacie przemiany społeczne wynikają z nudy oraz niezadowolenia dotychczasowym porządkiem, nigdy jednak nie zmieniają sytuacji na lepszą. Wręcz przeciwnie - władza korumpuje bohaterów, pozbawia złudnej wiary w idee, wreszcie skłania do morderstwa. Nieudane próby naprawy społeczeństwa można nazwać "konwulsjami", gdyż zwiastują one jego nieuchronny upadek i ostatecznie do niego doprowadzają. Ludzkość nie dostanie drugiej szansy, zaistniała katastrofa jest ostateczna, nieodwracalna ("To nie złudzenie - to fakt.").</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bełkotliwy, pełen neologizmów i będący mieszanką różnych stylów język "Szewców" dowodzi rozbieżności pomiędzy słowem a rzeczywistością. Tej nie można opisać za pomocą żadnego z ideologicznych pojęć, których gwałtowną ekspansję dostrzegł w XX wieku sam Witkiewicz. Język staje się przyczyną frustracji bohaterów i w rezultacie prowadzi do ich klęski - Janion powołuje się tutaj na przykład Sajetana, ginącego "przez długi ozór swój". </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Autorka nazywa przeprowadzony przez Towarzyszy X i Abramowskiego przewrót "ściśle techniczną operacją". Pozbawiona ludzkich czynników (emocji, idei) rewolucja przypomina zautomatyzowany, niepowstrzymany proces. Akcję dramatu wieńczy opadnięcie żelaznej kurtyny, która - zdaniem Janion - obwieszcza "katastrofę ostateczną", czyli koniec sztuki oraz dotychczasowego porządku. Nadchodząca apokalipsa nie daje światu żadnej nadziei na odrodzenie, a jej naturalną konsekwencją będzie kres historii.</p><br>