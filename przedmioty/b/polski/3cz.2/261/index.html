<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź (na podstawie fragmentów z podręcznika):</p>
<ul>
<li>Józef K. pracuje do godz. 9:00. Po wyjściu z biura udaje się na zwyczajowy spacer, a następnie do piwiarni, w której przesiaduje aż do godz. 11:00. Czasem jednak plany bohatera ulegają zmianie, kiedy dyrektor banku zaprasza go na kolację lub na przejażdżkę automobilem. Ponadto raz w tygodniu K. odwiedza swą kochankę, prostytutkę Elzę.</li>
<li>Bohater pracuje w banku. Obowiązki zawodowe wypełnia sumiennie, co często zdaje się dostrzegać sam dyrektor ("[...] wysoko cenił K. jako zdolnego pracownika i człowieka godnego zaufania [...]."). K. czuje się w miejscu pracy swobodnie i bezpiecznie, ponieważ wysiłek intelektualny utrzymuje go w stanie pełnej gotowości na ewentualne niepomyślne zdarzenia, takie jak aresztowanie ("Tam mam własnego woźnego, telefon miejski i biurowy stoją przede mną na stole, przychodzą ludzie, strony i urzędnicy, a poza tym i przede wszystkim mam tam ustawicznie kontakt z pracą, dlatego zachowuję przytomność umysłu i wprost sprawiłoby mi przyjemność znaleźć się tam w podobnej sytuacji.").</li>
<li>K. jest w stosunku do innych ludzi bardzo uprzejmy, choć nie unika szczerych odpowiedzi, kiedy sytuacja tego wymaga. Panią Grubach - właścicielkę pensjonatu - traktuje z szacunkiem, potrafi też docenić niektóre z jej zalet ("[...] chciałem tylko usłyszeć sąd pani, sąd kobiety rozumnej [...]".). Ta zaczyna wkrótce oczerniać pannę Bürstner, ujawniając tym samym swe zamiłowanie do plotek. K. wpada wówczas złość i upomina rozmówczynię stanowczym, nieco nazbyt szorstkim tonem ("- Pani jest na całkiem fałszywej drodze - rzekł K. wściekły i prawie nie umiejąc się pohamować."). Bohater jest również osobą niezwykle otwartą oraz ufną - widać to w łatwości, z jaką zwierza się niedawno poznanej pielęgniarce Leni ("Werbuję sobie pomocnice - pomyślał prawie zdumiony - najpierw panna Bürstner, potem żona woźnego sądowego, a wreszcie ta mała pielęgniarka, która ma na mnie jakąś niepojętą ochotę."). Z niezwykłą swobodą opowiada jej nie tylko o swym życiu uczuciowym, ale również o rozterkach związanych z własnym procesem. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Rozwiązanie poniżej: </p>
<table border="1" style="border-collapse:collapse;width:458px;height:263px;">
<tbody>
<tr style="height:48px;">
<td style="background-color:#99ccff;text-align:center;">wyznawane przez K. wartości</td>
<td style="background-color:#99ccff;text-align:center;">przejawy </td>
</tr>
<tr style="height:134px;">
<td style="width:225.5px;height:134px;text-align:center;">pracowitość, sumienność</td>
<td style="width:225.5px;height:134px;text-align:center;">uznanie szefa ("[...] dyrektor banku [...] wysoko cenił K. jako zdolnego pracownika i człowieka godnego zaufania [...]".)</td>
</tr>
<tr style="height:214px;">
<td style="width:225.5px;height:214px;text-align:center;">profesjonalizm</td>
<td style="width:225.5px;height:214px;text-align:center;">pewność siebie w miejscu pracy ("Tam mam własnego woźnego, telefon miejski i biurowy stoją przede mną na stole, przychodzą ludzie, strony i urzędnicy, a poza tym i przede wszystkim mam tam ustawicznie kontakt z pracą, dlatego zachowuję przytomność umysłu [...].")</td>
</tr>
<tr style="height:91px;">
<td style="width:225.5px;height:91px;text-align:center;">radość z życia, optymizm</td>
<td style="width:225.5px;height:91px;text-align:center;">bujne życie towarzyskie - spacery, przejażdżki, kolacje w willi dyrektora banku, wizyty w piwiarni, odwiedziny kochanki</td>
</tr>
<tr style="height:113px;">
<td style="width:225.5px;height:113px;text-align:center;">uprzejmość</td>
<td style="width:225.5px;height:113px;text-align:center;">kulturalna rozmowa z panią Grubach ("[...] chciałem tylko usłyszeć sąd pani, sąd kobiety rozumnej, i jestem zadowolony, że się zgadzamy.")</td>
</tr>
<tr style="height:297px;">
<td style="width:225.5px;height:297px;text-align:center;">szczerość, uczciwość</td>
<td style="width:225.5px;height:297px;text-align:center;">zdecydowany sprzeciw wobec rozpowiadanych przez p. Grubach plotek ("[...] pani jest całkowicie w błędzie, znam pannę Bürstner bardzo dobrze i nic z tego, co pani powiedziała, nie jest prawdą."), intymna rozmowa z pielęgniarką Leni ("Ale ona ma wielką zaletę w porównaniu z panią, ona nie wie nic o moim procesie, a nawet gdyby o nim coś wiedziała, nie myślałaby o tym. Nie starałaby się nakłonić mnie do uległości.")</td>
</tr>
<tr style="height:120px;">
<td style="width:225.5px;height:120px;text-align:center;">sprawiedliwość, odwaga, upór</td>
<td style="width:225.5px;height:120px;text-align:center;">nieugięta walka K. z wymiarem sprawiedliwości, niechęć do składania zeznań ("Słyszałam, że jest pan zanadto nieustępliwy.")</td>
</tr>
<tr style="height:115px;">
<td style="width:225.5px;height:115px;text-align:center;">kariera zawodowa</td>
<td style="width:225.5px;height:115px;text-align:center;">zmartwienie bohatera z powodu trudności pogodzenia procesu z pracą ("Jakaż przeszkoda stanęła nagle na jego drodze do kariery!")</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Józefa K. można określić mianem everymana, czyli człowieka przeciętnego. Bohater wiedzie zwyczajne życie - jego praca, zainteresowania czy sposób spędzania wolnego czasu nie wyróżniają się niczym szczególnym, gdyż można by je przypisać większości ludzi. Brak jakichkolwiek informacji na temat przeszłości K. pozwala czytelnikowi łatwiej się z nim utożsamić. Ponadto skrócony zapis nazwiska bohatera stanowi swego rodzaju niedopowiedzenie - można je interpretować na wiele sposobów. Józef K. jest zatem postacią anonimową i pod wieloma względami szablonową.</p><br>