<head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Przewrót bolszewicki wiąże się z zabijaniem, które Seweryn Baryka uważa za złe i niepotrzebne („Nie zabijaj! Syneczku! Nie zabijaj! [...] Szkoda na to czasu i zdrowia duszy ludzkiej.”). Co więcej, nie można jednoznacznie stwierdzić, kto zasługuje na śmierć („Najprzód nie bardzo wiemy, co jest złe, a co na pewno dobre.”), dlatego bezmyślne zabijanie niesie ryzyko utraty życia przez niewinne osoby. Zdaniem Seweryna Baryki komunistów cechuje hipokryzja: chcą zajmować majątek znienawidzonych bogaczy, aby kogo innego uczynić bogatym: "[...] w zrabowanych pałacach mieszkają nowi panowie [...] i w ogóle nowi władcy, nowi uzurpatorowie." Sytuacja ubogich nie ulega zmianie: "Lud po staremu mieszka w chałupach, po staremu cuchnących, w norach miejskich i jamach nędzarskich." Rewolucja, która w założeniu miała likwidować nierówności społeczne, w rzeczywistości polega na zemście na dawnych oprawcach i odwróceniu ról: "Doprawdy - śmieszny to jest przewrót, który magnatów strąca z pałaców od piwnic, a mieszkańców piwnic sprowadza do pałaców. Jest to prawdziwie robota i dom szalonych."</p>
<p>Prawdziwa rewolucja to taka, która nie bierze się z przemocy, lecz współpracy dla dobra ogółu. Pozwoli ona stworzyć świat, w którym ludzie nie będą mieli powodów do waśni i agresji. Zamiast okradać innych, warto wytworzyć nowe dobra, a następnie sprawiedliwie się nimi podzielić. Takim sposobem ludzie staliby się dla siebie życzliwsi. Rewolucję opartą na przemocy Seweryn nazywa "fałszywą". W zamian proponuje konstruktywne, pokojowe rozwiązanie: "Rewolucją istotną i jedyną jest wynalazek." Rozwój cywilizacji (przemysłu i techniki) mógłby się przysłużyć całej ludzkości.</p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Kiedy Seweryn Baryka prosi syna, by nie zabijał, Cezary zauważa: "Złe na świecie trzeba zabijać. Zabijamy padalce, żmije, wilki, wszy." Młodzieniec wierzy, że zło zasługuje na karę. Ponadto ludzie od zawsze zabijają istoty, które uważają za złe, i nie czują z tego powodu wyrzutów sumienia. Cezary nie godzi się na bezczynną, obojętną postawę wobec cudzej krzywdy: "[...] jeżeli widzę, że drugi rabuje dobro przez tysiące ludzi wypracowane - to ja mam się temu nie sprzeciwić?" Bohater usprawiedliwia rabowanie majątków bogaczy, gdyż ci posiadają je bezprawnie - swą majętność osiągnęli kosztem wyzyskiwanych i ciemiężonych. Wprawdzie ma świadomość niedoskonałości nowego systemu, jest jednak głęboko przekonany, że potrzeba czasu, aby urzeczywistnić marzenie o równości: "Jeszcze nie jest przeprowadzona likwidacja starego łotrostwa. Jeszcze toczy się walka."</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Przykładowa odpowiedź:</p>
<p>Wartości, którymi kieruje się Seweryn Baryka:</p>
<ul>
<li>pacyfizm; </li>
<li>szlachetność;</li>
<li>sprawiedliwość;</li>
<li>praca dla dobra ogółu;</li>
<li>odpowiedzialność;</li>
<li>pokój między ludźmi.</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<table border="1" style="border-collapse:collapse;width:503px;height:716px;">
<tbody>
<tr style="height:32px;">
<td colspan="3" style="background-color:#99ccff;text-align:center;height:32px;">Poglądy na temat rewolucji</td>
</tr>
<tr style="height:49px;">
<td style="background-color:#99ccff;text-align:center;height:49px;">Cezary</td>
<td style="background-color:#99ccff;text-align:center;height:49px;">Seweryn </td>
<td style="background-color:#99ccff;text-align:center;height:49px;">Jadwiga </td>
</tr>
<tr style="height:186px;">
<td style="width:163.975px;height:186px;text-align:center;">"Rewolucja [...] jest to konieczność, wyższa ponad wszystko. Jest to prawo moralne."</td>
<td style="width:164.375px;height:186px;text-align:center;">Przewrót bolszewicki nie poprawi sytuacji najbiedniejszych, w miejsce obalonych tyranów postawi własnych ("Lud po staremu mieszka w chałupach [...].").</td>
<td style="width:164.65px;height:186px;text-align:center;">
<p>Przejmowanie siłą cudzej własności to "pospolita grabież".</p>
<p> </p>
</td>
</tr>
<tr style="height:357px;">
<td style="width:163.975px;height:357px;text-align:center;">
<p>Trzeba pomścić ludzi, którzy przez wieki cierpieli pod rządami tyranów. Bezczynność jest równoznaczna z byciem po stronie ciemiężycieli.</p>
<p> </p>
</td>
<td style="width:164.375px;height:357px;text-align:center;">Zadaniem rewolucji jest tworzyć nowe życie, zamiast je odbierać. Cel ten można osiągnąć w bezkrwawy sposób, dzięki rozwojowi nauki i techniki ("Rewolucją istotną i jedyną jest wynalazek."). Gdyby ludzie zaczęli współpracować, mogliby uczynić świat lepszym miejscem i nie musieliby walczyć o zasoby.</td>
<td style="width:164.65px;height:357px;text-align:center;">Ustrój komunistyczny powinien opierać się na zagospodarowaniu nowych ziem i wspólnej pracy w celu wytworzenia dóbr, którymi można by się sprawiedliwie podzielić ("Zaczynać wszystko sprawiedliwie, z Boga i ze siebie.")</td>
</tr>
<tr style="height:73px;">
<td style="width:163.975px;height:73px;text-align:center;">Zło należy ukarać ("Złe na świecie trzeba zabijać.")</td>
<td colspan="2" rowspan="3" style="height:263px;text-align:center;">
<p>Przemocą nie można osiągnąć nic dobrego, prowadzi ona jedynie do zbrodni ("Nawet złemu oczywistemu nie należy przeciwić się siłą", "Cóż to za komunizm, gdy się wedrzeć do cudzych domów, pałaców, kościołów, które dla innych celów zostały przeznaczone i po równo podzielić się nie dadzą.").</p>
<p> </p>
<p> </p>
</td>
</tr>
<tr style="height:95px;">
<td style="width:163.975px;height:95px;text-align:center;">Bogaci nie mają prawa do posiadania dóbr, które zagrabili biednym.</td>
</tr>
<tr style="height:95px;">
<td style="width:163.975px;height:95px;text-align:center;">Dostatnie, wygodne życie okupione jest cudzym cierpieniem.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Przykładowa odpowiedź (na podstawie fragmentów z podręcznika):</p>
<p>Pierwsze wzmianki o rewolucji wywierają na młodym Baryce wielkie wrażenie. Chłopak od pierwszej chwili popiera nową ideę, choć nie do końca rozumie rządzące nią mechanizmy. Niedojrzałemu bohaterowi imponuje życie buntownika, co przekłada się na decyzję o rzuceniu szkoły, a także pogarszające się relacje z matką. Cezary bezmyślnie chłonie powtarzane przez komunistów slogany. Uczęszcza na spotkania, podczas których z fascynacją przygląda się bestialskim metodom rewolucjonistów, którzy masowe egzekucje nazywają wymierzaniem sprawiedliwości. Bohater czuje, że znalazł w komunistach autorytet, dlatego nie potrafi krytycznie ocenić ich działalności. Jako naiwny i podatny na wpływ otoczenia młodzieniec łatwo daje się zindoktrynować. Uczestnictwo w energicznych pochodach rewolucjonistów wyzwala w chłopcu agresję. Cezary z trudem panuje nad gniewem, kiedy przekonuje się, że własna matka nie podziela jego fascynacji komunizmem. Wierząc w słuszność idei, bohater podejmuje decyzję, która w znacznym stopniu wpłynie na los jego rodziny: wskazuje władzom rewolucyjnym miejsce ukrycia rodzinnego skarbu. Kiedy w domu zaczyna brakować jedzenia, Cezary uznaje, iż "rewolucja przeżywa te braki chwilowo". Dużo później - w rozmowie z ojcem - również wykazuje niezachwianą wiarę w nieomylność rewolucjonistów. Uważa, że nowy ustrój potrzebuje więcej czasu, aby zacząć działać be zarzutów: "Jeszcze nie jest przeprowadzona likwidacja starego łotrostwa. Jeszcze toczy się walka." </p>
<p>Po śmierci matki poglądy bohatera na rewolucję stają się jeszcze bardziej radykalne. Mimo to Cezary sprawia wrażenie dojrzalszego. Żywi głębokie przekonanie, że okrucieństwo tyranów powinno być ukarane, a cierpienie uciskanych - pomszczone. Świadomie wyrzeka się dóbr materialnych, gdyż uważa je za niezasłużone i zdobyte kosztem ubogich. Bohater nie godzi się na obojętność wobec krzywdy bliźniego, co podkreśla także w późniejszej rozmowie z ojcem ("[...] jeżeli widzę, że drugi rabuje dobro przez tysiące ludzi wypracowane - to ja mam się temu nie sprzeciwić?"). Wierzy, że bezczynność będzie równoznaczna z opowiedzeniem się po stronie ciemiężycieli. Postawa bohatera ma cechy altruizmu: "Precz nareszcie z krzywdą! Precz z przemocą człowieka nad człowiekiem!"</p>
<p>Kiedy Cezary znajduje ciało martwej Ormianki, przestaje być bezkrytyczny wobec rewolucji jako zbrojnego przewrotu. Uświadamia sobie, że pamięć o zbrodniach przodków nie jest wystarczającym usprawiedliwieniem dla ludobójstwa. Przez moment wątpi w słuszność rewolucji, która sprowadza śmierć na niewinnych. Bohater czuje wstyd, ponieważ nie może pomścić oprawców Ormianki. Choć zapamięta to zdarzenie ("Nie zapomnij nigdy krzywdy mojej, woźnico młody! Przypatrz się dobrze zbrodni ludzkiej! Strzeż się!"), ostatecznie nie zmieni swych poglądów, co widać wyraźnie na przykładzie mającej się wkrótce odbyć dyskusji z ojcem.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 4</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 5</a><br>
<p>Przykładowa odpowiedź:</p>
<p>a) Na obraz Witkiewicza składają się nienaturalnie powyginane sylwetki istot przypominających zdegenerowanych ludzi. Kompozycja jest chaotyczna. Poszczególne kształty przenikają się, zlewając w bezładną masę, wobec czego trudno określić, ile postaci uczestniczy w tytułowej "Walce". Kolorystykę obrazu tworzą różnorodne barwy, zarówno ciepłe, jak i zimne. Uwagę widza mogą zwrócić zwłaszcza odcienie żółci, czerwieni, zieleni i błękitu. Mieszanina kształtów oraz kolorów potęguje wrażenie chaosu panującego na polu bitwy. Upiornie zniekształcone twarze walczących postaci budują nastrój grozy oraz niepewności. Dzieło Witkiewicza zdaje się w groteskowy sposób odzwierciedlać okrucieństwo wojny. W koszmarnej wizji artysty konflikt zbrojny wygląda jak plątanina karykaturalnych ciał i przerażonych twarzy. Sylwetki walczących są nieludzkie - fakt ten może sugerować, iż przemoc prowadzi do utraty człowieczeństwa, a w rezultacie do zezwierzęcenia.</p>
<p> </p>
<p>b) Część indywidualna.</p><br>