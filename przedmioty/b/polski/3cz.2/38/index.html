<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Wybrane cytaty i ich interpretacja:</p>
<table border="1" style="border-collapse:collapse;width:726px;height:459px;">
<tbody>
<tr style="height:32px;">
<td style="background-color:#99ccff;text-align:center;width:362px;">cytat</td>
<td style="background-color:#99ccff;text-align:center;width:363px;">interpretacja </td>
</tr>
<tr style="height:32px;">
<td style="width:362px;height:32px;text-align:center;">"Na tysiączne się wiorsty rozsiadła nam Polska"</td>
<td style="width:363px;height:32px;text-align:center;">Historia Polski obfituje w emigracje, przesiedlenia i zesłania - dlatego Polacy zamieszkują niemal cały świat.</td>
</tr>
<tr style="height:32px;">
<td style="width:362px;height:32px;text-align:center;">"Papuga wszystkich ludów - w cierniowej koronie."</td>
<td style="width:363px;height:32px;text-align:center;">Polska naśladuje inne narody. Jest nieustannie uciskana i gnębiona - jak męczennik.</td>
</tr>
<tr style="height:63px;">
<td style="width:362px;height:63px;text-align:center;">"Kaleka, jak beznodzy żołnierze szpitalni, / Co będą ze łzą wieczną chodzili po świecie"</td>
<td style="width:363px;height:63px;text-align:center;">Polska wycierpiała tak wiele, że już nigdy nie odnajdą szczęścia ani radości. Jest to nawiązanie do walk narodowowyzwoleńczych.</td>
</tr>
<tr style="height:32px;">
<td style="width:362px;height:32px;text-align:center;">"Dziewczyna, na matczyne niepomna przestrogi"</td>
<td style="width:363px;height:32px;text-align:center;">Polacy nie potrafią uczyć się na błędach swych przodków.</td>
</tr>
<tr style="height:32px;">
<td style="width:362px;height:32px;text-align:center;">"Nieprawny dóbr sukcesor, oranych przez dzieci"</td>
<td style="width:363px;height:32px;text-align:center;">Obecne pokolenie nie zasługuje na wolność, którą wywalczyli przodkowie.</td>
</tr>
<tr style="height:32px;">
<td style="width:362px;height:32px;text-align:center;">"Robaczek świętojański, co w nocy zaświeci, / Wspomnieniem dawnych bogactw żyjący ubogi."</td>
<td style="width:363px;height:32px;text-align:center;">Polska żyje chwałą, która dawno minęła, nie potrafi odnaleźć się w nowej rzeczywistości.</td>
</tr>
<tr style="height:32px;">
<td style="width:362px;height:32px;text-align:center;">"Wydała [się] kościotrupem spod wszystkich kurhanów, / Co czeka trwożny chwili, gdy ciało odmieni."</td>
<td style="width:363px;height:32px;text-align:center;">Ojczyzna jest zdruzgotana, martwa. Zamiast poświęcić się pracy nad poprawą swej sytuacji, Polacy czekają na cudowną odmianę losu.</td>
</tr>
</tbody>
</table>
<p> </p>
<p>b) Charakteryzując Polskę, osoba mówiąca nawiązuje do romantycznego patriotyzmu, z którym wyraźnie polemizuje. Przedstawia go jako bezkrytyczny, naiwny, nieprzystający do rzeczywistości. Podmiot liryczny nazywa Polskę - nawiązując do "Grobu Agamemnona" Juliusza Słowackiego - "papugą wszystkich ludów". Wieszcz zarzucał ówczesnej Rzeczpospolitej bezmyślne naśladowanie cudzych kultur. Naród widziany oczyma romantyków jest dumny i wyniosły, żyje chwałą, która dawno przeminęła. Polacy przeświadczeni o wyjątkowości swego narodu nie potrafią dostrzec jego wad, idealizują go. Wierzą, że przeznaczeniem Polski jest cierpienie - świadczy o tym wspomniana przez podmiot liryczny cierniowa korona, jednoznacznie odnosząca się do Chrystusa. Mesjanizm zakłada oczekiwanie na cudowną odmianę losu, a taka postawa sprzyja bierności. Aby poprawić sytuację w kraju, należy podjąć konkretne, realne działania.</p>
<p> </p>
<p>c) Część indywidualna</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Podmiot liryczny chce ostatecznie zerwać z przeszłością. Nawołuje do burzenia elementów architektury i dzieł sztuki, które znajdują w świadomości Polaków szczególne miejsce. Nawiązują bowiem do burzliwego okresu niewoli oraz licznych, choć nieskutecznych, zrywów niepodległościowych. Zniszczone mają więc zostać Łazienki Królewskie w Warszawie i posąg bogini Ceres: "[Zwalcież] Bezduszne, zimnym rylcem drapane marmury, / Pokruszcie na kawałki gipsowe figury [...]". Oba zabytki stanowią aluzje do dramatu Stanisława Wyspiańskiego <em>Noc listopadowa.</em> Łazienki były ponadto miejscem wybuchu powstania listopadowego.</p>
<p>Zagłada czeka również teatr jako instytucję: "Czy widzisz te kolumny na wyspie w teatrze [...]? W te słupy uderzaj / I bij w nie, aż rozkruszysz, aż ślad się ich zatrze." Niechęć do teatru może wynikać z postulowanej przez Skamandrytów demokratyzacji sztuki. Poezja ma być adresowana do zwykłego, prostego człowieka i mówić o sprawach bliskim życiu codziennemu.</p>
<p>Osoba mówiąca nakazuje odbiorcom, by uśmiercili Jana Kilińskiego, warszawskiego szewca, bohatera powstania kościuszkowskiego. Nie można traktować tego wezwania dosłownie, gdyż Kiliński zginął sto lat przed opublikowaniem utworu. Przekaz, choć metaforyczny, jest jasny: należy zapomnieć o darzonych szacunkiem postaciach historycznych.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) W pierwszych strofach podmiot liryczny wypowiada się w imieniu zbiorowości - najprawdopodobniej Polaków. Posługuje się w tym celu zaimkami osobowymi charakterystycznymi dla pierwszej osoby liczby mnogiej: "Na tysiączne się wiorsty rozsiadła <strong>nam </strong>Polska [...]", "Taka wyszła <strong>nam</strong> [...]". Następnie jego monolog staje się bardziej osobisty. Świadczą o tym liczne zwroty w pierwszej osobie liczby pojedynczej: "A dzisiaj <strong>mi</strong> się [...] wydała kościotrupem [...]", "<strong>Ja </strong>tobie <strong>rozkazuję!</strong>". </p>
<p> </p>
<p>b) Osoba mówiąca zwraca się do rodaków. Robi to naprzemiennie w liczbie mnogiej ("zwalcież", "pokruszcie") i - aby wywrzeć wpływ na jednostkę - pojedynczej ("uderzaj", "bij"). Podmiot liryczny nakłania odbiorców do zapomnienia o symbolach powstańczych. Nakazuje zniszczyć (w znaczeniu przenośnym) narodowe dziedzictwo, do którego zalicza Łazienki Królewskie, posąg Ceres czy teatr. Jan Kiliński - jako bohater powstania listopadowego - powinien zostać "zabity", czyli zapomniany.</p>
<p> </p>
<p>c) Tytuł utworu odnosi się do starożytnej postaci greckiego szewca, który dla sławy spalił świątynię Artemidy. Podmiot liryczny - podobnie jak Herostrates - chce unicestwić ważne dla narodu symbole. W odróżnieniu od antycznego pierwowzoru nie zależy mu na własnej chwale. Posuwa się do bluźnierstw i nawołuje do aktu świętokradztwa, gdyż wierzy, że tylko szokujące słowa mogą otrzeźwić Polaków, skłonić ich do zmiany sposobu myślenia.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Środki stylistyczne i językowe</p>
<p>a) podkreślające ekspresywną funkcję wypowiedzi podmiotu lirycznego:</p>
<ul>
<li>wykrzyknienie ("O!", "Ja tobie rozkazuję!");</li>
<li>pytanie retoryczne ("Czy widzisz te kolumny na wyspie w teatrze, / Co widok mi zamknęły daleki na ścieżaj?"); </li>
<li>hiperbola ("Na tysiączne się wiorsty rozsiadła nam Polska [...]");</li>
<li>metafora ("Papuga wszystkich ludów - w cierniowej koronie.");</li>
<li>porównanie ("Kaleka, jak beznodzy żołnierze szpitalni [...]");</li>
<li>epitet ("Ceres kłosonośną", "zimnym rylcem drapane marmury");</li>
<li>personifikacja ("Taka wyszła nam Polska z urzędu w powiecie / I taka się powlokła do robót - w kopalni.");</li>
<li>wyliczenie ("Czyli to będzie w Sofii, czy też w Waszyngtonie, / Od egipskich piramid do śniegów Tobolska [...]");</li>
<li>przerzutnia ("Ja nie chcę nic innego, niech jeno mi płacze / Jesiennych wiatrów gędźba [...]");</li>
<li>kolokwializm ("zwalcież", "trupa zawleczcie");</li>
<li>paralelizm składniowy ("A latem niech się słońce przegląda w motylach, / A wiosną - niechaj wiosnę, nie Polskę zobaczę.");</li>
<li>puenta ("I chciałbym raz zobaczyć, gdy przyszłość wyżeniem, / Czy wszystko w pył rozkruszę, czy... Polskę obudzę.");</li>
</ul>
<p> </p>
<p>b) nadające jej charakter apelu:</p>
<ul>
<li>wykrzyknienie ("Zabijcie go!");</li>
<li>bezpośredni zwrot do adresata ("W te słupy uderzaj");</li>
<li>tryb rozkazujący ("bij", "przynieście");</li>
<li>pytanie retoryczne ("Czy widzisz te kolumny na wyspie w teatrze, / Co widok mi zamknęły daleki na ścieżaj?").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<ul>
<li>Oczekiwania podmiotu lirycznego nie są wygórowane. Pragnie cieszyć się pięknem natury, która w każdej porze roku oferuje inne estetyczne wrażenia.</li>
</ul>
<p> </p>
<ul>
<li>Podmiot liryczny przywołuje obrazy kolejnych pór roku, aby ukazać bogactwo świata przyrody. Zabieg ten służy również stopniowaniu napięcia, gdyż zmierza do puenty. Wiosna, która ma dopiero nadejść, jest czasem szczególnym, gdyż symbolizuje życie, zmianę na lepsze. Osoba mówiąca wyraża obawę, czy Polska - podobnie jak przyroda - zbudzi się wówczas do działania.</li>
</ul>
<p> </p>
<ul>
<li>Słowa: "A wiosną - niechaj wiosnę, nie Polskę zobaczę" mogą oznaczać, iż podmiot liryczny chce czerpać radość z uroków codzienności, choć na moment zapominając o ojczyźnie. Nuży go patriotyzm, który sprowadza się do ciągłego rozpamiętywania przeszłości i otępia naród.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Działania, do których nawołuje podmiot liryczny, mogą przynieść różne skutki. Istnieje szansa, że zapomnienie o przeszłości Polski doszczętnie zrujnuje jej przyszłość. Być może jednak Polska nie jest taka, jak ją widzą romantyczni patrioci, i ukaże swe prawdziwe, pogodne oblicze, dopiero gdy odetnie się od burzliwej historii. </p><br>