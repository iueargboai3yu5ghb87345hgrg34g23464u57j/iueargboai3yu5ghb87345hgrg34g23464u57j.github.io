<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Osoba mówiąca w wierszu spaceruje ulicą i opisuje spotkanie z nadchodzącą z naprzeciwka kobietą. Pierwsze dwa wersy utworu - a zwłaszcza wykrzyknienia: "Hej! Świat się kręci!" - wskazują na ekscytację podmiotu lirycznego spowodowaną zauroczeniem.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Osoba mówiąca w wierszu pełna jest entuzjazmu i ekscytacji - uczucia te wywołuje spotkanie idącej ulicą kobiety. Nieznajoma oddziałuje na liczne zmysły podmiotu lirycznego, który zachwyca się jej urodą, ubiorem, zapachem czy sposobem poruszania się. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Sposób patrzenia podmiotu lirycznego budzi skojarzenia z filmem. Osoba mówiąca niczym operator kamery usiłuje uchwycić nieprzerwany ruch kobiety - najpierw z oddali (powiewająca suknia), później z bliska, zwracając uwagę na detale (uśmiech, zęby). Tło sprawia wrażenie rozmytego ("Świat się kręci!", "Chwieją się w oczach domy kwadratowe"), co z kolei wyostrza sylwetkę zbliżającej się kobiety. Wybiórcze spojrzenie na świat przypomina kadr filmowy, choć jest to również nieodłączna cecha ludzkiego wzroku.</p>
<p> </p>
<p>b) Środki poetyckie dynamizujące opisywaną scenę:</p>
<ul>
<li>wykrzyknienia - "Hej!", "Świat się kręci!", "Kroki coś podrywa!";</li>
<li>wyliczenia - "Chód twój jest z woni, muzyki i pluszu", "Twarz twoja, woal, włosy, uśmiech, zęby...";</li>
<li>powtórzenie - "Zbliżasz się, zbliżasz.";</li>
<li>słownictwo nazywające ruch - "się kręci", "podrywa", "chwieją się", "chód".</li>
</ul>
<p> </p>
<p>c) Osoba mówiąca skupia całą uwagę na mijanej kobiecie. Tylko ona się liczy, reszta jest nieistotnym tłem ("Świat się zatracił, wszystko znikło z drogi"). Podmiot liryczny dostrzega w wyglądzie nieznajomej najdrobniejsze szczegóły, a odkrycie każdego z nich powoduje zachwyt i wielkie poruszenie. Wyjątkowego spotkania doświadcza za pomocą wielu zmysłów jednocześnie. Różne bodźce (wzrokowe, węchowe, słuchowe, dotykowe) wzajemnie na siebie oddziałują, zdają się chaotycznie przeplatać. Taki sposób postrzegania świata odzwierciedla ekscytację podmiotu lirycznego spowodowaną zauroczeniem.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Wiersz wpisuje się w tematykę i poetykę charakterystyczną dla twórczości dwudziestolecia międzywojennego. Przede wszystkim utwór mówi o zwyczajnym, codziennym wydarzeniu, jakim jest przypadkowe spotkanie na ulicy - zgodnie ze skamandrycką fascynacją miastem. Nie pojawiają się tu żadne motywy związane z narodem. Sytuacji, w której znajduje się podmiot liryczny, mógłby doświadczyć każdy człowiek. Język utworu jest prosty, choć zawiera wiele metafor. Podobnie jak inne dzieła tamtego okresu, wiersz Wierzyńskiego ma pogodny nastrój, wyraża aprobatę życia.</p><br>