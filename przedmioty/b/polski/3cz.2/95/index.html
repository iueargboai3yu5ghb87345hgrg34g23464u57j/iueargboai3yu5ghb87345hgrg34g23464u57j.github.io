<head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Wartości obowiązujące w cywilizacji szklanych domów: </p>
<p>- oszczędność;</p>
<p>- ekologia;</p>
<p>- higiena;</p>
<p>- współpraca;</p>
<p>- wspólnota;</p>
<p>- estetyka;</p>
<p>- czystość;</p>
<p>- zdrowie fizyczne i psychiczne;</p>
<p>- bezpieczeństwo;</p>
<p>- porządek;</p>
<p>- szczęście.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Za pomocą krótkich wykrzyknień ("Ciekawy kanał!, "Oszaleć!", "Marzenia! Marzenia!") Cezary wyraża swój sceptyczny stosunek do opowieści ojca. Wyidealizowany opis szklanych domów wzbudza niedowierzanie bohatera, który ironicznie wypowiada się na temat wizji kreowanej przez ojca: "Wydaje mi się, że cokolwieczek za dużo tam ma być czystości. Przydałoby się cokolwiek brudnej zakwaski." Ironię w przytoczonym fragmencie sygnalizują między innymi zdrobnienie "cokolwieczek" oraz "tęsknota" za brudem.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Opowieść ojca Cezarego o szklanych domach ma cechy mitu. Przede wszystkim wizja społeczeństwa, w którym ludzie żyją w zgodzie, zdrowiu oraz szczęściu, wydaje się wyidealizowana, pozbawiona wad - przypomina raj. Same domy są tanie, łatwe w budowie i utrzymaniu. W ich wnętrzach nigdy nie jest za gorąco lub za zimno, zawsze panuje tam czystość. Mieszkańcy nie muszą zajmować się domem, nie przepracowują się, nie chorują. Cezary trafnie określa niewiarygodną historię: "Marzenia! Marzenia!". Zgodnie z definicją mit jest "odpowiedzią na ważne przełomowe wydarzenia lub odzwierciedleniem zbiorowych oczekiwań". Cechę tę można z łatwością przełożyć na kontekst historyczny "Przedwiośnia": powtarzając zmyśloną historię o beztroskim świecie, bohaterowie zdają się wyrażać nadzieje, jakie wiążą z powrotem do niepodległej Polski. Innymi ważnymi wydarzeniami tego przełomowego okresu były także rewolucja bolszewicka oraz koniec I wojny światowej, które miały zaprowadzić na świecie nowy ład. </p>
<p>Świat szklanych domów niemal pod każdym względem różni się od doświadczeń bohaterów - ci zaznali w życiu głodu i cierpienia, widzieli śmierć bliskich. Snując marzycielską wizję, Cezary Baryka w rzeczywistości opowiada o wolnej, szczęśliwej ojczyźnie, do której chciałby wrócić.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<table border="1" style="border-collapse:collapse;width:404px;height:781px;">
<tbody>
<tr style="height:38px;">
<td style="background-color:#99ccff;text-align:center;">Auroville</td>
<td style="background-color:#99ccff;text-align:center;">szklane domy </td>
</tr>
<tr style="height:144px;">
<td style="width:197px;height:144px;text-align:center;">Ludzie współpracują na rzecz społeczeństwa, które jest apolityczne i areligijne.</td>
<td style="width:199px;height:144px;text-align:center;">Społeczeństwo ma charakter wspólnoty. Ludzie korzystają ze wspólnych ogrzewalni, chłodni, sieci szklanych chodników, obór i chlewów. Wspólnymi siłami hodują zwierzęta.</td>
</tr>
<tr style="height:143px;">
<td style="width:197px;height:143px;text-align:center;">Mieszkańcy wykorzystują zasoby naturalne: energię słoneczną, deszczówkę oraz kompost.</td>
<td style="width:199px;height:143px;text-align:center;">Elementy konstrukcyjne szklanych domów powstają w fabryce zasilanej energią wiatrową. Woda ogrzewająca domy nie marnuje się - można jej użyć do mycia wnętrz.</td>
</tr>
<tr style="height:83px;">
<td style="width:197px;height:83px;text-align:center;">W trosce o środowisko papieru nie produkuje się z drzew.</td>
<td style="width:199px;height:83px;text-align:center;">Ludzie znacznie ograniczają spożycie mięsa.</td>
</tr>
<tr style="height:52px;">
<td style="width:197px;height:52px;text-align:center;">Specjalne rośliny oczyszczają wodę w stawach.</td>
<td style="width:199px;height:52px;text-align:center;">
<p>Życie w szklanej wsi jest higieniczne - mieszkańcy piją przegotowaną wodę, prawie wcale nie chorują.</p>
<p>Zwierzęta również żyją w czystości, dzięki czemu nie ludziom nie grożą choroby zakaźne.</p>
</td>
</tr>
<tr style="height:127px;">
<td style="width:197px;height:127px;text-align:center;">Mieszkańcom zapewnia się mieszkanie i pożywienie.</td>
<td style="width:199px;height:127px;text-align:center;">Ludzie mogą liczyć na różne rozrywki (koncerty, kino, termy), a także zaspokojenie podstawowych potrzeb (kuchnia, jadłodajnia).</td>
</tr>
<tr style="height:108px;">
<td style="width:197px;height:108px;text-align:center;">Nacisk kładzie się na rozwój duchowy jednostki.</td>
<td style="width:199px;height:108px;text-align:center;">Życie w szklanych domach gwarantuje "spokój, zadowolenie wewnętrzne, wesołość".</td>
</tr>
</tbody>
</table>
<p> </p><br>