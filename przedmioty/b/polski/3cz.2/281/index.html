<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Tematem wykładu jest pochwała materii - tworzywa o nieograniczonym potencjale twórczym ("Materii dana jest nieskończona płodność, niewyczerpana moc życiowa i zarazem uwodna siła pokusy, która nas nęci do formowania."). W pierwszej części rozprawy Jakub koncentruje się na postaci Demiurga, boskiego budowniczego, który jako pierwszy ujarzmił wspomnianą materię i za jej pomocą stworzył idealny świat. Wykładowca stawia tezę, iż materia poddaje się woli każdej istoty, również człowieka ("Demiurgos [...] nie posiadł monopolu na tworzenie - tworzenie jest przywilejem wszystkich duchów.") - choć jego twórczość z góry skazana jest na niedoskonałość ("[...] twory nasze będą jak gdyby prowizoryczne, na jeden raz zrobione."). </p>
<p>Druga część tytułu opowiadania - "Wtóra Księga Rodzaju" - nawiązuje do biblijnej opowieści o stworzeniu świata. Określenie "wtóra" (druga) może się odnosić do twórczości człowieka, drugorzędnej wobec pierwotnego aktu stworzenia i następującej w późniejszym okresie. Wobec powyższych wniosków wykład Jakuba zdaje się opowiadać o powtórnym stwarzaniu świata - tym razem z inicjatywy ludzkości.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Opisany w utworze Demiurg jawi się jako twórca świata i zamieszkujących go istot. Akt kreacji nie byłby jednak możliwy, gdyby budowniczy nie dysponował odpowiednim budulcem, czyli materią. Demiurg jako pierwszy ujarzmił ją poprzez "ożywcze tchnienie ducha", a następnie ukształtował według gotowych wzorów ("ważnych i ciekawych recept twórczych"). Jego dzieła są doskonałe i jako takie stanowią punkt odniesienia dla twórczości człowieka - wtórnej, ułomnej oraz nietrwałej ("Nie chcemy z nim konkurować. Nie mamy ambicji mu dorównać."). </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Schulzowską koncepcję Demiurga można uznać za zgodną z rozumieniem tej istoty u Platona. Dla obu teorii kluczowym pojęciem jest materia, czyli tworzywo o nieograniczonych możliwościach, istniejące niezależnie od woli posługującego się nim rzemieślnika. Zarówno Schulz, jak i Platon postrzegają Demiurga jako budowniczego, który w akcie kreacji wykorzystał określone narzędzia: "ważne i ciekawe recepty twórcze" lub "doskonały wzór istnień wiecznych i niezmiennych" (idee). Rola stworzyciela świata w obu przypadkach ograniczałaby się zatem do ukształtowania materii o nieograniczonym potencjale twórczym ("Materię określa Platon mianem matki, żywicielki, naczynia przedstawia jako miejsce, w którym znajdują się nieokreślone zalążkowe formy przyszłych elementów [...]."), nadania jej fizycznego kształtu - idealnego jak ona sama ("Demiurg, powodowany dobrocią, [...] tworzy świat, bacząc, aby wszystko, co znajduje się w świecie idei, znalazło swój materialny odpowiednik.").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<ul>
<li>Właściwości materii: płodna ("Materii dana jest nieskończona płodność [...]"), potężna i żywa ("niewyczerpana moc życiowa"), uwodzicielska ("uwodna siła pokusy, która nas nęci do formowania"), piękna ("[...] kusi tysiącem słodkich okrąglizn i miękkości [...]"), bierna, uległa, bezbronna oraz plastyczna ("Pozbawiona własnej inicjatywy, lubieżnie podatna, po kobiecemu plastyczna [...]. Każdy może ją ugniatać, formować, każdemu jest posłuszna.").</li>
<li>Na kobiecy aspekt materii wskazują następujące cechy: płodność, uwodzicielstwo i piękno. Utrwalony w kulturze wizerunek kobiety wiąże się przede wszystkim z macierzyństwem oraz zmysłowością. Powodem, dla którego Schulz nadał owe cechy materii, może być chęć podkreślenia jej życiodajnego charakteru, a także uwodzicielskiego wpływu na kształtującego ją twórcę.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Według ojca możliwości kreacyjne człowieka wydają się ograniczone i prymitywne w porównaniu z doskonałą twórczością Demiurga. Ponieważ ludzie nie dysponują "klasycznymi metodami kreacji", zmuszeni są kształtować materię w mniej szlachetny sposób, który autor określa mianem "szarlatanerii", "dyletantyzmu", "nadużycia" lub "manipulacji demiurgicznej". W efekcie człowiek tworzy dzieła "prowizoryczne, na jeden raz zrobione", czyli nietrwałe i służące doraźnym celom ("Ich role będą krótkie, lapidarne, ich charaktery - bez dalszych planów."). Motywacją dla jego twórczości zdaje się "miłość do materii jako takiej, do jej puszystości i porowatości, do jej jedynej, mistycznej konsystencji". Oznacza to, iż akt kreacji sam w sobie ma większą wartość niż jego rezultat. Człowiek - w przeciwieństwie do Demiurga, który subtelnie maskuje wszelką niedoskonałość kształtowanej materii ("[...] czyni ją niewidzialną, każe jej zniknąć pod grą życia.") - sprawia wrażenie usatysfakcjonowanego ułomnością swych dzieł ("Po prostu porywa nas, zachwyca taniość, lichota, tandetność materiału.").</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Manekin to swego rodzaju uproszczony model ludzkiego ciała, posiadający jedynie te kończyny, które służą wyeksponowaniu określonych części garderoby. Jako taki symbolizuje twórczość człowieka - niedoskonałą, nietrwałą i służącą doraźnym celom ("[...] twory nasze będą prowizoryczne, na jeden raz zrobione."). Od doskonałych dzieł Demiurga manekiny różnią się „taniością, lichością, tandetnością materiału”. Różnice te wynikają przede wszystkim z odmiennego zmysłu estetycznego twórców ("Demiurgos kochał się w wytrawnych, doskonałych i skomplikowanych materiałach - my dajemy pierwszeństwo tandecie."). Podczas gdy dla boskiego budowniczego najważniejsza była nieskazitelność dzieł, jego naśladowcy zdają się cenić sam proces formowania materii. Fizyczna niedoskonałość manekinów stanowi o ich nierozerwalnej więzi z tworzywem, z którego powstały ("To jest [...] nasza miłość do materii jako takiej, do jej puszystości i porowatości, do jej jedynej, mistycznej konsystencji.").</p>
<p> </p><br>