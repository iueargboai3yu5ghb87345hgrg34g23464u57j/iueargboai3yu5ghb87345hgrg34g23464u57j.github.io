<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Freud dzieli psychikę na świadomość i nieświadomość. Pierwsza z wymienionych sfer obejmuje bezpośrednie, najpewniejsze wyobrażenia oraz obserwacje. Choć nie utrzymują się one w świadomości zbyt długo, w określonych warunkach można je z powrotem uświadomić. Nieświadomość bazuje z kolei na treściach wypartych, które silnie oddziałują na życie człowieka. To, co wyparte, może nigdy nie zostać ponownie uświadomione. </p>
<p>Freud wyróżnia ponadto id, ego i superego - siły, które wzajemnie na siebie oddziałują, wpływając na ludzkie zachowanie.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<table border="1" style="border-collapse:collapse;width:788px;height:329px;">
<tbody>
<tr style="height:56px;">
<td style="width:192.875px;height:56px;text-align:center;">-</td>
<td style="background-color:#99ccff;text-align:center;">id</td>
<td style="background-color:#99ccff;text-align:center;">ego</td>
<td style="background-color:#99ccff;text-align:center;">superego </td>
</tr>
<tr style="height:70px;">
<td style="background-color:#99ccff;text-align:center;">Jaki i/lub kiedy powstało?</td>
<td style="width:192.8px;height:70px;text-align:center;">Jest wrodzone, dziedziczne i niezmienne.</td>
<td style="width:194.35px;height:70px;text-align:center;">Wyodrębniło się z id jako pośrednik między nim a światem zewnętrznym.</td>
<td style="width:194.975px;height:70px;text-align:center;">Wykształciło się w dzieciństwie, jest wynikiem działań rodziców i wychowawców.</td>
</tr>
<tr style="height:55px;">
<td style="background-color:#99ccff;text-align:center;">Co je tworzy?</td>
<td style="width:192.8px;height:55px;text-align:center;">popędy, namiętności (wpływy dziedziczne)</td>
<td style="width:194.35px;height:55px;text-align:center;">rozum, rozwaga (własne przeżycia, doświadczenia)</td>
<td style="width:194.975px;height:55px;text-align:center;">wpływy innych ludzi</td>
</tr>
<tr style="height:105px;">
<td style="background-color:#99ccff;text-align:center;">Jakie ma funkcje/cele?</td>
<td style="width:192.8px;height:105px;text-align:center;">Dąży do zaspokojenia popędów.</td>
<td style="width:194.35px;height:105px;text-align:center;">Panuje nad popędami, opiera się na napięciach bodźców (dąży do ich obniżenia, czyli przyjemności). Równoważy relacje z id, superego i rzeczywistością.</td>
<td style="width:194.975px;height:105px;text-align:center;">Oddziałuje na ego, może mu się przeciwstawiać. Jest nośnikiem wzorów, ideałów i tradycji.</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Freud porównał ego do jeźdźca, który usiłuje opanować narowistego konia, czyli id. Tak rozumiane ego nadzoruje id, próbując ograniczyć jego samowolę. Nie zawsze się to udaje. Czasem jedynym sposobem uniknięcia przykrości, którą dla jeźdźca oznaczałby upadek, jest podporządkowanie się id (koniowi) i traktowanie jego woli jak własnej. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Id jest zdaniem Freuda "całkowicie amoralne"<em>. </em>Popędy są siłami, które popychają człowieka do zaspokajania pierwotnych potrzeb - bez względu na dobro innych ludzi, czasem wbrew przyjętym przez społeczeństwo normom. Ego "stara się być moralne", co może oznaczać, iż odpowiada za powstrzymywanie nieetycznych dążeń id - nie zawsze się to udaje. Wreszcie rola superego jest niejednoznaczna. Narzucane przez rodziców (społeczeństwo) wzorce i ideały wydają się niegroźne. Mogą jednak okazać się równie szkodliwe jak id, kiedy powodują cierpienie osoby, która nie jest w stanie sprostać cudzym oczekiwaniom.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Ego działa poprawnie, gdy udaje mu się jednocześnie spełniać wymagania rzeczywistości oraz pozostałych sfer ludzkiej psychiki - id i superego.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zgodnie z teorią Freuda ludzkie zachowanie jest wypadkową zmagań sprzecznych sił, walczących o dominację nad umysłem. Psychika to skomplikowany mechanizm, którego działanie w bardzo niewielkim stopniu zależy od samego człowieka. Ten traci swą niezależność i sprawczość, stając się bezbronną ofiarą id, ego, superego oraz innych ludzi. Przeważnie nie jest świadom wspomnianych procesów. Jeśli nie nadarzą się sprzyjające okoliczności - może nigdy nie odkryć prawdy o sobie. Z sytuacją egzystencjalną człowieka wiąże się jednak kilka zalet: przede wszystkim psychika działa automatycznie i podobnie jak oddychanie nie potrzebuje świadomego nadzoru. Ponadto rządzące umysłem siły zazwyczaj się równoważą, tworząc harmonijny system. Przed jego ewentualnymi usterkami chroni szereg mechanizmów obronnych, takich jak wyparcie czy unikanie przykrości.</p><br>