<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Na to, że osobą mówiącą jest poeta, wskazuje wiele przesłanek. W pierwszej strofie podmiot liryczny nazywa swą działalność śpiewem, a siebie samego - śpiewakiem. Metafory te budzą skojarzenia z poezją, która w starożytności była ze śpiewem ściśle związana (co doskonale widać na przykładzie Homera). Osoba mówiąca posługuje się pojęciami z zakresu wersyfikacji (dziedziny poetyki), takimi jak heksametr, daktyl, jamb czy trochej. Sformułowanie: "słów aparat" przywodzi na myśl warsztat poetycki, którym operuje artysta. Wreszcie podmiot liryczny formułuje apostrofę do poezji: "Poezjo, tyżeś na kurhany / Kazała klękać, jątrząc ranę [...]".</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Osoba mówiąca żyje w niepodległej Polsce, czyli po zakończeniu pierwszej wojny światowej. Świadczą o tym słowa: "Ojczyzna moja wolna, wolna..."</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Podmiot liryczny:</p>
<table border="1" style="border-collapse:collapse;width:456px;height:301px;">
<tbody>
<tr>
<td style="background-color:#99ccff;text-align:center;">odrzuca</td>
<td style="background-color:#99ccff;text-align:center;">wprowadza w krąg zainteresowań </td>
</tr>
<tr>
<td style="width:224.5px;text-align:center;">poezję jako obowiązek wobec narodu ("Już wam nie będę płacił śpiewem")</td>
<td style="width:224.5px;text-align:center;">codzienność ("twardy grunt")</td>
</tr>
<tr>
<td style="width:224.5px;text-align:center;">więżącą go przeszłość ("[...] com żył zawsze jeno echem"),</td>
<td style="width:224.5px;text-align:center;">elementy urbanistyczne: lokomotywy, miasto</td>
</tr>
<tr>
<td style="width:224.5px;text-align:center;">"płaszcz Konrada", czyli mesjanizm - przeświadczenie o męczeńskiej roli narodu, który ocalić może tylko zbawiciel (mesjasz)</td>
<td style="width:224.5px;text-align:center;">pęd, hałas - wrażenia zmysłowe charakterystyczne dla życia w mieście</td>
</tr>
<tr>
<td style="width:224.5px;text-align:center;">motyw cierpiącej ojczyzny</td>
<td style="width:224.5px;text-align:center;">zainteresowanie światem, głód doświadczeń</td>
</tr>
</tbody>
</table>
<p> </p>
<p>b) Podmiot liryczny uzasadnia swą postawę tym, że tematyka narodowowyzwoleńcza nie daje mu natchnienia ("Pusta heca!"), w czasach pokoju nie budzi w nim silnych uczuć. Tak rozumiana poezja jest buntem, walką. Ponieważ nie ma już zaborców, którym mógłby się przeciwstawić, poeta rzuca wyzwanie innemu, nieokreślonemu wrogowi: "Gdzie indziej żagiew moja pada!" Literatura musi dostosować się do powojennych realiów, gdyż jej dotychczasowe formuły wyczerpały się, nie znajdują już zastosowania.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Środki językowe, które nadają wypowiedzi podmiotu lirycznego zdecydowany ton: </p>
<ul>
<li>wykrzyknienia - "Czuję pod nogą twardy grunt!", "I gniewem / zachłyśnie się mej pieśni bunt!";</li>
<li>metafory, które ukazują wszechmoc, pewność siebie podmiotu lirycznego - "Oddechem / I serca głodem chłonę świat.", "Jak strofy wiersza, popchnę tłum.";</li>
<li>podniosłe słownictwo - odnoszące się do wojny i śmierci - "trup", "kurhany", "pawęże", "puklerze", "płomień zemsty", "żagiew";</li>
<li>aluzja do postaci historycznej - Jeana-Paula Marata, uznawanego za męczennika Wielkiej Rewolucji Francuskiej;</li>
<li>powtórzenie - dwukrotna wzmianka o najważniejszym bohaterze polskiej literatury romantycznej, symbolu buntu - Konradzie - "Więc zrzucam z ramion płaszcz Konrada."</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowe skojarzenia z wyrazami:</p>
<ul>
<li>czarna - zła, mroczna, brzydka, niebezpieczna, niepewna, przerażająca, pechowa, żałobna;</li>
<li>wiosna - odrodzenie, narodziny, życie, nadzieja, piękno.</li>
</ul>
<p> </p>
<p>Tytuł wiersza ("Czarna wiosna") stanowi połączenie wyrazów, które budzą skrajnie odmienne uczucia. Słowo "czarna" jest nacechowane negatywnie, z kolei "wiosna" - pozytywnie. Być może autor chciał w ten sposób podkreślić sprzeczność między faktem odzyskania przez Polskę upragnionej niepodległości a panującymi w ojczyźnie żałobnymi, grobowymi nastrojami. Odrodzona ojczyzna powinna być miejscem szczęśliwym oraz beztroskim, trudno jednak zapomnieć o tych, którzy za wolność oddali życie. Podmiot liryczny, choć optymistycznie patrzy w przyszłość i chce aktywnie korzystać z wolności artystycznej, czuje też rozgoryczenie. Jego poezja, która była dotychczas narzędziem walki o niepodległość, stała się nieprzydatna, niepotrzebna. Poeta zapowiada, że znajdzie dla niej inne zastosowanie.</p>
<p> </p><br>