<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Schulz przedstawia materię jako swoistą niszę ekologiczną. Odpowiednie warunki biologiczne (spleśniałe meble i ściany) oraz duchowe (ludzkie wspomnienia, doświadczenia) sprzyjają powstawaniu nietrwałych, lecz imponujących dzieł w postaci wzorzystej pleśni ("Środowiskami tymi są stare mieszkania, przesycone emanacjami wielu żywotów i zdarzeń - zużyte atmosfery, bogate w specyficzne ingrediencje marzeń ludzkich - rumowiska, obfitujące w humus wspomnień, tęsknot, jałowej nudy."). Aby nadać materii charakter żywej istoty oraz podkreślić złożoność procesów zachodzących z jej udziałem, autor posługuje się terminami biologicznymi ("flora", "humus", "fermentacja", "pasożytować", "pseudowegetacja") oraz innymi wyrażeniami opisującymi świat przyrody ("gleba", "kiełkować", "zwiędnąć"). Ukazana w ten sposób materia nie jest doskonała. Wręcz przeciwnie: życie, któremu daje początek, bierze się z jej usterek i chorób, piękno przyszłych dzieł powstaje z jej własnej brzydoty ("Rdzeń mebli, ich substancja musi już być rozluźniona, zdegenerowana i podległa występnym pokusom: wtedy na tej chorej, zmęczonej i zdziczałej glebie wykwita [...] kolorowa, bujająca pleśń.").</p>
<p>Aby upodobnić materię do żywej, świadomej istoty, Schulz wykorzystał również personifikacje ("Tapety muszą być w takich mieszkaniach już bardzo zużyte i znudzone nieustanną wędrówką po wszystkich kadencjach rytmów [...]."), metafory ("humus wspomnień") i porównania ("[...] wykwita, jak piękna wysypka, nalot fantastyczny [...]."). O pięknie materii i różnorodności jej tworów świadczą wyliczenia oraz epitety ("Z wszystkich szpar w podłodze, z wszystkich gzymsów i framug wystrzelały <span style="text-decoration:underline;">cienkie</span> pędy i napełniały <span style="text-decoration:underline;">szare</span> powietrze <span style="text-decoration:underline;">migotliwą</span> koronką <span style="text-decoration:underline;">filigranowego</span> listowia, <span style="text-decoration:underline;">ażurową</span> gęstwiną jakiejś cieplarni, pełnej szeptów, lśnień, kołysań, jakiejś <span style="text-decoration:underline;">fałszywej</span> i <span style="text-decoration:underline;">błogiej</span> wiosny.").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Ojciec opisuje proces pleśnienia ścian i mebli, określając go mianem "pseudowegetacji". Aby owo zjawisko mogło zaistnieć, musi zostać spełniony szereg warunków środowiskowych ("Wszelako prymitywne te formy były niczym w porównaniu z bogactwem kształtów i wspaniałością pseudofauny i flory, która pojawia się niekiedy w pewnych ściśle określonych środowiskach."). Przede wszystkim pleśń rozwija się w starych, opuszczonych lub zaniedbanych mieszkaniach ("Środowiskami tymi są stare mieszkania, przesycone emanacjami wielu żywotów i zdarzeń [...]."). Żywi się również substancjami o charakterze niematerialnym - ludzkimi wspomnieniami i doświadczeniami ("[...] bogate w specyficzne ingrediencje marzeń ludzkich - rumowiska, obfitujące w humus wspomnień, tęsknot, jałowej nudy."). Pasożytniczą działalność natury można określić mianem twórczości. Charakterystyczną jej cechą jest dynamizm przemian - dzieła powstają gwałtownie i równie szybko obumierają ("Na takiej glebie owa pseudowegetacja kiełkowała szybko i powierzchownie, pasożytowała obficie i efemerycznie, pędziła krótkotrwałe generacje, które rozkwitały raptownie i świetnie, ażeby wnet zgasnąć i zwiędnąć."). W obliczu powyższych obserwacji natura jawi się jako niepowstrzymany demiurg, formujący rzeczywistość niezależnie od woli lub wiedzy człowieka. W brzydocie i chorobie - jako narzędziach twórczych wykorzystywanych przez naturę - drzemią życie oraz piękno ("[...] wtedy na tej chorej, zmęczonej i zdziczałej glebie wykwita, jak piękna wysypka, nalot fantastyczny, kolorowa, bujająca pleśń."). </p>
<p>Nowo powstałe życie rodzi się z połączenia dwóch płaszczyzn - materialnej (starego domu i jego umeblowania) oraz duchowej (doświadczeń wielu pokoleń domowników). Odpowiedzialnego za nieprzerwany cykl życia i śmierci demiurga można określić mianem natury lub Bergsonowskiej <em>élan vital.</em> Elementami wspólnymi dla "pędu życiowego" oraz wizji Schulza są niewątpliwie dwoistość świata (złożonego z elementów materialnych i niematerialnych), a także istnienie siły twórczej, której dzieła powstają niezależnie od woli czy świadomości człowieka.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>Określenia "symulacja materii" oraz "pozór życia" - użyte w odniesieniu do opisanej we fragmencie siły twórczej - sugerują jej sztuczność, fałszywość. Ojciec uważa naścienne wykwity za złudzenie ("Cała złudna ta fatamorgana była tylko mistyfikacją [...]."), niemające nic wspólnego z boską materią, o której mówił wcześniej. Powodem, dla którego Jakub podważa autentyczność owych zjawisk, może być ich wyjątkowa krótkotrwała żywotność ("Nim zapadł wieczór [...] nie było już śladu tego świetnego rozkwitu [...]."). Wniosek ten wydaje się zaskakujący i sprzeczny z wcześniejszymi spostrzeżeniami ojca na temat materii kształtowanej przez człowieka - nietrwałej i niedoskonałej, a mimo to żywej ("Często dla jednego gestu, dla jednego słowa podejmiemy się trudu powołania ich do życia na tę jedną chwilę."). Niezależnie od opinii Jakuba na temat "pseudowegetacji" - zarówna ona, jak i opisane uprzednio manekiny sprawiają wrażenie ulotnych, "prowizorycznych, na jeden raz zrobionych". Z powodu przemijalności obu tworów można je uznać za "pozór życia".</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Jakub uważa tworzenie za "przywilej wszystkich duchów", w tym człowieka. Ludzka twórczość jest jednak w opozycji do boskiej, której w żaden sposób nie może dorównać, ułomna i nietrwała ("Zbyt długo żyliśmy pod terrorem niedościgłej doskonałości Demiurga [...], zbyt długo jego doskonałość paraliżowała naszą własną twórczość. Nie chcemy z nim konkurować."). Fakt ten nie przeszkadza Jakubowi, ten bowiem ceni demiurgię jako wartość samą w sobie, niezależną od jej rezultatów. Możliwość obcowania z materią jako namacalnym tworzywem (jej "pałubiastą niezgrabnością") daje artyście "rozkosz twórczą" oraz poczucie spełnienia.</p>
<p>Nad nieskazitelną twórczość Demiurga Jakub przedkłada manekiny - nietrwałe i wybrakowane dzieła człowieka, tworzone w określonych, doraźnych celach ("Przyznajemy otwarcie: nie będziemy kładli nacisku na trwałość ani solidność wykonania, twory nasze będą jak gdyby prowizoryczne, na jeden raz zrobione."). Wspomniane manekiny zawdzięczają swą szczególną wartość podobieństwu do materii, z której je wykonano ("To jest [...] nasza miłość do materii jako takiej, do jej puszystości i porowatości, do jej jedynej, mistycznej konsystencji.").  </p>
<p>W dalszej części "Traktatu..." ojciec opisuje pasożytniczą "pseudowegetację" i jej fantastyczne, choć wyjątkowo nietrwałe twory. Choć wyraźnie podziwia ich piękno ("Byłem szczęśliwy [...] z tego niespodzianego rozkwitu, który napełnił powietrze migotliwym szelestem, łagodnym szumem [...]."), ostatecznie uznaje pleśń nie za prawdziwą twórczość, lecz za "wypadek dziwnej symulacji materii, która podszywa się za pozór życia".</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Rozwiązanie poniżej: </p>
<table border="1" style="border-collapse:collapse;width:440px;height:251px;">
<tbody>
<tr style="height:43px;">
<td colspan="2" style="background-color:#99ccff;text-align:center;">cechy prozy Schulza</td>
</tr>
<tr style="height:46px;">
<td style="background-color:#99ccff;text-align:center;">motywy</td>
<td style="background-color:#99ccff;text-align:center;">elementy poetyki</td>
</tr>
<tr style="height:156px;">
<td style="width:219px;height:156px;text-align:center;">ojciec ("Nie wiem, w czyim imieniu proklamował mój ojciec te postulaty, jaka zbiorowość, jaka korporacja, sekta czy zakon nadawała swą solidarnością patos jego słowom.")</td>
<td style="width:213px;height:156px;text-align:center;">narracja pierwszoosobowa ("Tu ojciec mój zaczął budować przed naszymi oczami obraz [...] jakiegoś pokolenia istot na wpół tylko organicznych [...].")</td>
</tr>
<tr style="height:229px;">
<td style="width:219px;height:229px;text-align:center;">kobieta, fetysz ("Adela [...] wysunęła się wraz z krzesłem o piędź naprzód, podniosła brzeg sukni, wystawiła powoli stopę, opiętą w czarny jedwab, i wyprężyła ją jak pyszczek węża.")</td>
<td style="width:213px;height:229px;text-align:center;">oniryzm ("Z wszystkich szpar w podłodze, z wszystkich gzymsów i framug wystrzelały cienkie pędy i napełniały szare powietrze migotliwą koronką filigranowego listowia, ażurową gęstwiną jakiejś cieplarni, pełnej szeptów, lśnień, kołysań, jakiejś fałszywej i błogiej wiosny.")</td>
</tr>
<tr style="height:160px;">
<td style="width:219px;height:160px;text-align:center;">twórczość ("Chcemy być twórcami we własnej, niższej sferze, pragniemy dla siebie twórczości, pragniemy rozkoszy twórczej, pragniemy, jednym słowem - demiurgii.")</td>
<td style="width:213px;height:160px;text-align:center;">mityzacja ("Wypięty pantofelek Adeli drżał lekko i błyszczał jak języczek węża. Mój ojciec podniósł się powoli ze spuszczonymi oczyma, postąpił krok naprzód jak automat i osunął się na kolana.")</td>
</tr>
<tr style="height:262px;">
<td style="width:219px;height:262px;text-align:center;">manekin ("Jeśli będą to ludzie, to damy im na przykład tylko jedną stronę twarzy, jedną rękę, jedną nogę, tę mianowicie, która im będzie w ich roli potrzebna.")</td>
<td style="width:213px;height:262px;text-align:center;">bogata metaforyka ("Wwiercał się tą chytrością w swe interlokutorki, gwałcił cynizmem tego spojrzenia najwstydliwsze, najintymniejsze w nich rezerwy i dosięgał wymykające się w najgłębszym zakamarku, przypierał do ściany i łaskotał, drapał ironicznym palcem, póki nie dołaskotał się błysku zrozumienia i śmiechu [...].")</td>
</tr>
<tr style="height:257px;">
<td rowspan="2" style="width:219px;height:392px;text-align:center;">materia ("To jest [...] nasza miłość do materii jako takiej, do jej puszystości i porowatości, do jej jedynej, mistycznej konsystencji.")</td>
<td style="width:213px;height:257px;text-align:center;">rozbudowana składnia ("Pozbawiona własnej inicjatywy, lubieżnie podatna, po kobiecemu plastyczna, uległa wobec wszelkich impulsów - stanowi ona teren wyjęty spod prawa, otwarty dla wszelkiego rodzaju szarlatanerii i dyletantyzmów, domenę wszelkich nadużyć i wątpliwych manipulacji demiurgicznych.")</td>
</tr>
<tr style="height:135px;">
<td style="width:213px;height:135px;text-align:center;">zróżnicowane słownictwo (terminy naukowe ("atropina", "humus", poetyzmy ("emanacja", "efemerycznie")</td>
</tr>
</tbody>
</table>
<p> </p><br>