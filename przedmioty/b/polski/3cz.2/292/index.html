<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Wiersz Leśmiana składa się z dwóch strof. Pierwsza opisuje tradycję związaną z odziewaniem zmarłych w tzw. "trupięgi", czyli specjalne buty wykonane z łyka. Fragment ten należy do liryki pośredniej i pełni w utworze funkcję wstępu. Druga strofa reprezentuje lirykę bezpośrednią - podmiot liryczny ujawnia się, przedstawiając jako poeta ("Ja - poeta, co z nędzy chciałem się wymigać"). Osoba mówiąca utożsamia się z ludźmi żyjącymi w nędzy. Po śmierci zamierza z dumą przywdziać własne "trupięgi" i skonfrontować się z Bogiem, aby zwrócić jego uwagę na ludzkie cierpienie ("A jeśli Bóg, cudaczną urażony pychą, / Wzgardzi mną, jak nicością, obutą zbyt licho, / Ja - gniewny, nim się duch mój z prochem utożsami, / Będę tupał na Niego tymi trupięgami!").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>"Trupięgi" stanowią lejtmotyw utworu. W pierwszej strofie Leśmian używa owego słowa w znaczeniu dosłownym (na określenie prymitywnego obuwia dla zmarłego), w drugiej zaś eksponuje sens przenośny (symbol ubóstwa i ludzkiej ułomności). Podczas gdy zmarły potrzebuje trupięgów, aby łatwiej dostać się do nieba ("Rodzina z swej ofiarnej rozpaczy korzysta, / By go obuć na wieczność, bo zbyt jest ciernista"), poeta pragnie za ich pomocą zwrócić na siebie uwagę Boga ("Wszystko jedno! W trupięgach pobiegnę do Boga! / I będę się chełpliwie przechadzał w zaświecie").</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Podmiot liryczny nie troszczy się o życie doczesne ("drwię z ziemskiej mitręgi"), nie wstydzi się swego ubóstwa. Wręcz przeciwnie - uważa je za powód do dumy. Jest pełen determinacji, aby po śmierci zaprezentować Bogu swe trupięgi i zwrócić na siebie jego uwagę ("Wszystko jedno! W trupięgach pobiegnę do Boga!"). Buntownicza postawa podmiotu lirycznego może wynikać z jego frustracji spowodowanej obojętnością Stwórcy na ludzkie cierpienie. Osoba mówiąca wyraża pragnienie konfrontacji z Bogiem ("I będę się chełpliwie przechadzał w zaświecie, [...] / Nie szczędząc oczom Boga stóp moich pokazu!"). Bierze pod uwagę możliwość, iż zostanie zignorowana - wobec tego nie zamierza dłużej tłumić swego gniewu na Stwórcę ("Ja - gniewny, nim się duch mój z prochem utożsami, / Będę tupał na Niego tymi trupięgami!").</p>
<p> </p>
<p>b) Zdania wykrzyknikowe ("Wszystko jedno! W trupięgach pobiegnę do Boga!", "Będę tupał na Niego tymi trupięgami!") podkreślają gniew podmiotu lirycznego oraz jego silne pragnienie konfrontacji z Bogiem, którego podejrzewa o obojętność na ludzkie cierpienie.</p><br>