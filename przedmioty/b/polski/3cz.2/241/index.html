<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź (na podstawie fragmentu z podręcznika):</p>
<p>Fragment ukazuje rozmowę dwóch bohaterów: Mistrza, historyka z wykształcenia i autora powieści o Poncjuszu Piłacie, oraz poety Iwana. Mężczyźni całkowicie zerwali z dotychczasowym życiem ("- Nie mam już nazwiska [...]. - Wyrzekłem się go, tak jak i całej reszty z tamtego życia.") prawdopodobnie przebywają w szpitalu psychiatrycznym ("Był to początek choroby psychicznej.").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Rozwiązanie poniżej: </p>
<table border="1" style="border-collapse:collapse;width:506px;height:1226px;">
<tbody>
<tr style="height:42px;">
<td colspan="3" style="background-color:#99ccff;text-align:center;width:505px;">wydarzenia z życia Mistrza</td>
</tr>
<tr style="height:53px;">
<td style="background-color:#99ccff;text-align:center;width:173px;">pomyślne</td>
<td style="background-color:#99ccff;text-align:center;width:169px;">przełomowe</td>
<td style="background-color:#99ccff;text-align:center;width:163px;">prowadzące do choroby bohatera</td>
</tr>
<tr style="height:190px;">
<td style="width:173px;height:190px;text-align:center;">1. zdobycie wykształcenia i satysfakcjonującej pracy ("Z wykształcenia historyk, jeszcze dwa lata temu pracujący w jednym z moskiewskich muzeów, a oprócz tego zajmujący się tłumaczeniami...")</td>
<td rowspan="2" style="width:169px;height:380px;text-align:center;">6. poznanie Małgorzaty i szczęśliwe życie u jej boku ("[...] przybysz i jego ukochana byli całkowicie pewni, że zostali dla siebie stworzeni i że to los zetknął ich wtedy na Twerskiej.")</td>
<td rowspan="2" style="width:163px;height:380px;text-align:center;">9. pojawienie się w prasie artykułów  ośmieszających twórczość bohatera ("Artykuły wyrastały jak grzyby po deszczu. [...] Nastąpiło drugie stadium: osłupienie, w które wprawiały mnie nieszczere, zakłamane frazy, maskowane bezczelnym, napastliwym tonem.")</td>
</tr>
<tr style="height:190px;">
<td style="width:173px;height:190px;text-align:center;">2. wygranie na loterii stu tysięcy rubli ("Niech pan sobie wyobrazi moje zdumienie [...] gdy wyciągnąłem los z kosza na brudną bieliznę i patrzę, a to ten sam numer, który wydrukowali w gazecie.")</td>
</tr>
<tr style="height:198px;">
<td style="width:173px;height:198px;text-align:center;">3. zmiany w życiu Mistrza - przeprowadzka i rezygnacja z pracy w muzeum ("... I wynajął dwa pokoje w suterenie małego domku z ogrodem [...]. Rzucił pracę w muzeum i zabrał się do pisania powieści o Poncjuszu Piłacie.")</td>
<td rowspan="2" style="width:169px;height:357px;text-align:center;">7. ukończenie powieści i przekazanie jej wydawnictwu ("Nadszedł wreszcie czas, aby porzucił tajną przystań i wyszedł do ludzi.")</td>
<td style="width:163px;height:198px;text-align:center;">
<p>10. wystąpienie u Mistrza stanów lękowych  ("Zacząłem się zwyczajnie bać ciemności. [...] Często miałem wrażenie, zwłaszcza gdy zasypiałem, że serce oplatają mi lodowate macki ośmiornicy.")</p>
</td>
</tr>
<tr style="height:159px;">
<td style="width:173px;height:159px;text-align:center;">4. doskonałe warunki mieszkalne sprzyjające natchnieniu ("Głowa robiła się lekka, a Piłat mknął ku zakończeniu.")</td>
<td style="width:163px;height:159px;text-align:center;">11. pogarszanie się relacji między kochankami, wyjazd Małgorzaty ("Mówiła, że to siła wyższa, obiecywała, że wróci jutro, i błagała, abym niczego się nie bał.")</td>
</tr>
<tr style="height:258px;">
<td style="width:173px;height:258px;text-align:center;">5. okazjonalne wypady do miasta, drobne przyjemności ("Oczywiście czasem lubiłem też wyjść na miasto. Sto tysięcy to kupa pieniędzy, mogłem sobie sprawić szykowny garnitur, przejść się na obiad do jakiejś niedrogiej restauracji...")</td>
<td style="width:169px;height:258px;text-align:center;">8. odrzucenie powieści Mistrza ("Unikając mojego wzroku, Łapszonnikowa oznajmiła, że redakcja jest zawalona materiałem na dwa najbliższe lata, tak więc wydrukowanie mojej powieści, jak to ujęła, <em>odpada</em>.")</td>
<td style="width:163px;height:258px;text-align:center;">12. spalenie powieści o Piłacie ("Powieść, uparcie walcząc o życie, ginęła na moich oczach.")</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Mistrz pokochał Małgorzatę od pierwszego wejrzenia ("[...] już od pierwszych dni znajomości byli całkowicie pewni, że zostali dla siebie stworzeni i że to los zetknął ich wtedy na Twerskiej."). Para zamieszkała wspólnie i wiodła szczęśliwe, spokojne życie. Za namową ukochanej Mistrz postanowił opublikować ukończoną właśnie powieść o Poncjuszu Piłacie ("Nadszedł wreszcie czas, aby porzucił tajną przystań i wyszedł do ludzi."). Decyzja ta przyniosła wkrótce tragiczne konsekwencje: twórczość bohatera została odrzucona i publicznie ośmieszona ("Artykuły wyrastały jak grzyby po deszczu. [...] Nastąpiło drugie stadium: osłupienie, w które wprawiały mnie nieszczere, zakłamane frazy, maskowane bezczelnym, napastliwym tonem."), a on sam miewał coraz częstsze stany lękowe ("Zacząłem się zwyczajnie bać ciemności."), świadczące o postępującym rozwoju choroby psychicznej. Niepomyślny obrót zdarzeń odcisnął piętno również na Małgorzacie - ta czuła się winna obecnej sytuacji, ponieważ sama zachęcała Mistrza do wydania powieści. Kobieta oznajmiła pewnego dnia, iż musi wyjechać w pilnej sprawie, ale wróci nazajutrz. Zapewniła ukochanego o swych uczuciach i odeszła. Pod wpływem samotności pogorszył się stan psychiczny Mistrza. Bohater wyraźnie nie radził sobie bez wsparcia Małgorzaty, dlatego w akcie desperacji sięgnął po alkohol. Pod wpływem impulsu spalił rękopis swej powieści ("Powieść, uparcie walcząc o życie, ginęła na moich oczach."). Gdyby nie nieobecność kobiety, Mistrz być może nie posunąłby się do tak radykalnego czynu. Kiedy Małgorzata wreszcie się zjawiła, próbowała ocalić płonące zapiski - działania te okazały się jednak bezskuteczne. Po dramatycznym wyznaniu partnera pogrążona w rozpaczy bohaterka obiecała mu pomóc ("O Boże, ty naprawdę jesteś chory! Za co nas to spotyka, za co? Ale ja cię uratuję, zobaczysz, uratuję cię...").</p>
<p>Na podstawie losów zakochanych można wywnioskować, iż Małgorzata nieświadomie uzależniła od siebie Mistrza - ten zdawał się samodzielny i szczęśliwy, jeszcze zanim ją poznał. Kiedy jednak ukochana pojawiła się w jego życiu i niedługo potem odeszła, mężczyzna doznał wiele cierpienia: poniósł porażkę jako literat, popadł w obłęd oraz zniszczył własne dzieło, do którego poczuł nagle szczerą nienawiść. Z drugiej jednak strony Małgorzata niewątpliwie stała się najważniejszą osobą w życiu Mistrza. Mężczyzna darzył ukochaną bezgranicznym zaufaniem, ponieważ zawsze - zwłaszcza wtedy, gdy znacznie pogorszył się jego stan psychiczny - mógł liczyć na jej pomoc.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>W procesie degradacji psychicznej bohatera można wyróżnić trzy etapy, które bohater nazywa "stadiami". W pierwszym z nich Mistrz lekceważy problem, zaczyna go dostrzegać dopiero po pewnym czasie ("Na początku kpiłem sobie z tego, ale w miarę jak pojawiało się ich więcej i więcej, coraz bardziej zdawałem sobie sprawę z powagi sytuacji."). W kolejnym etapie bohater sprawia wrażenie przytłoczonego narastającą falą krytyki ze strony przedstawicieli środowiska literackiego ("Nastąpiło drugie stadium: osłupienie, w które wprawiały mnie nieszczere, zakłamane frazy, maskowane bezczelnym, napastliwym tonem."). Ostatnie stadium przynosi pierwsze objawy choroby psychicznej: Mistrz coraz częściej miewa urojenia i stany lękowe ("Często miałem wrażenie, zwłaszcza gdy zasypiałem, że serce oplatają mi lodowate macki ośmiornicy. Musiałem sypiać przy zapalonym świetle."). Kiedy Małgorzata opuszcza bohatera, ten zdaje się popadać w obłęd. Dramatycznie pogarszający się stan psychiczny popycha Mistrza do spalenia własnej powieści - ów moment można uznać za przełomowy. Wówczas wraca Małgorzata i obiecuje "uratować" mężczyznę, który otwarcie przyznaje, iż potrzebuje pomocy ("Śmiertelnie się boję. Zrozum, jestem chory.").</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>