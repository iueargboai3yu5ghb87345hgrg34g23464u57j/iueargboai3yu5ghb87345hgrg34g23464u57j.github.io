<head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>a) Krytyk literacki pisze o Cezarym Baryce. W finale "Przedwiośnia" bohater wysuwa się przed szereg protestujących robotników, manifestując w ten sposób swój sprzeciw wobec społecznej niesprawiedliwości. Buntownicza postawa Baryki nie ma podłoża ideologicznego (bohater powstrzymuje się przed wyborem poglądów Lulka lub Gajowca), lecz wynika ze spontanicznej niezgody na wyzysk w jakiejkolwiek postaci ("Staje po stronie buntu nędzarzy - nie racje ideologii politycznych tym rządzą, tylko odruch gniewu.").</p>
<p>b) Część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Bohaterowie wierszy Baczyńskiego oraz Mickiewicza różnią się pod względem stosunku do świata, a także siebie samych. Podczas gdy podmiot liryczny w "Pokoleniu" przyjmuje postawę cynika ("Nie ma miłości.") i pesymisty ("nasłuchujemy: wygaśnie męka, / ale zostanie kamień - tak - głaz."), osobę mówiącą w "Odzie do młodości" cechują entuzjazm ("Hej! ramię do ramienia! spólnymi łańcuchy / Opaszmy ziemskie kolisko!"), optymizm ("Dzieckiem w kolebce kto łeb urwał Hydrze, / Ten młody zdusi Centaury, / Piekłu ofiarę wydrze, / Do nieba pójdzie po laury.") oraz wiara w ideały ("W szczęściu wszystkiego są wszystkich cele").</p>
<p>Każdy z bohaterów deklaruje silną więź ze swymi rówieśnikami - reprezentantami pokolenia, które staje przed podobnymi wyzwaniami i doświadczeniami ("Nas nauczono.", "Razem, młodzi przyjaciele!..."). Ponadto obaj zdają się mieć konkretne - choć skrajnie odmienne - plany na życie, wiedzą, jak je zrealizować. U Mickiewicza celem młodzieży jest dokonać wielkich rzeczy ("Tam sięgaj, gdzie wzrok nie sięga; / Łam, czego rozum nie złamie"), u Baczyńskiego zaś - przetrwać ("[...] Trzeba zapomnieć, / żeby nie umrzeć, rojąc to wszystko.").</p>
<p> </p>
<p>b) Rysunek Baczyńskiego przedstawia trzech młodzieńców przeglądających się w lustrze, w którym dostrzegają zniekształcony obraz siebie samych - jako upiornych żołnierzy. Szkic odzwierciedla postawę podmiotu lirycznego w "Pokoleniu", przeświadczonego o upadku własnego człowieczeństwa w obliczu grozy wojny ("w grozie drążymy mroczne miłości, / własne posągi - źli troglodyci.").</p><br>