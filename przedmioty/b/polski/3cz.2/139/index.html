<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Utwór ma charakter wyznania adresowanego do bliżej nieokreślonego odbiorcy. Podmiot liryczny ujawnia swą obecność, wypowiadając się w pierwszej osobie. To człowiek, który przedstawia swe relacje z własnym głosem wewnętrznym (sumieniem). Traktuje go z pogardą, przekonany o jego bezużyteczności ("udaję że traktuję go na równi / że mi na nim zależy."). Wreszcie podejmuje z nim dialog, przypominający raczej przypadkową wymianę zdań niż wartościową rozmowę. Podmiot liryczny lekceważy rozmówcę, który przemawia w niezrozumiałym języku, budzącym skojarzenia z dziecięcym gaworzeniem ("glu - glu", "ga - go - gi"). Zaskakujący wydaje się zabieg polegający na personifikacji sumienia. Głos wewnętrzny podmiotu lirycznego zachowuje się jak żywa i świadoma istota: "gdy leży tak / przykryty litością / oddycha ciężko / otwiera usta / i stara się podnieść / bezwładną głowę". Uosobienie ludzkiego sumienia w oryginalny sposób podkreśla tragizm sytuacji, w której znajdują się ludzie amoralni - tłumiący własne człowieczeństwo, głusi na autorefleksje.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Głos wewnętrzny podmiotu lirycznego sprawia wrażenie bezużytecznego, gdyż nie spełnia należycie swej funkcji: "niczego nie doradza / niczego nie odradza". Wobec akcji podejmowanych przez osobę mówiącą zdaje się zachowywać neutralny stosunek: "nie mówi ani tak / ani nie". Takiej interpretacji zaprzecza jednak następny fragment utworu: "jest słabo słyszalny i prawie nieartykułowany". Wynika stąd, iż głos wewnętrzny próbuje doradzać, jednak z powodu barier językowych nie może zostać wysłuchany. Świadczy to o jego bezsilności oraz wyobcowaniu, które wynika z niemożliwości porozumienia się z podmiotem lirycznym.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Fakt, iż wypowiedź głosu wewnętrznego składa się z niezrozumiałych dźwięków, zdaje się świadczyć o jego dziecięcej bezradności, ale również o wyobcowaniu. Wobec tego sumienie sprawia wrażenie odrębnego, dziwnego bytu, którego nie łączą z podmiotem lirycznym żadne więzi.</p>
<p> </p>
<p>b) Ponieważ język głosu wewnętrznego przypomina niemowlęce gaworzenie, komunikacja z podmiotem lirycznym staje się niemożliwa. Choć osoba mówiąca stwarza pozory zaangażowania w dialog, jednocześnie niezrozumiałe dźwięki sumienia interpretuje wedle własnego uznania. Traktuje rozmówcę protekcjonalnie i z lekceważeniem ("nie jest mi na nic potrzebny / mógłbym o nim zapomnieć").</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Z ostatniej strofy wyłania się obraz głosu wewnętrznego jako niedołężnej, bezsilnej istoty. Sumienie sprawia wrażenie pogrążonego w agonii - jego cierpienie budzi współczucie osoby mówiącej.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące</a><br>
<p>Przykładowa odpowiedź (na podstawie fragmentów z podręcznika):</p>
<p>Wiersz Herberta mówi o braku porozumienia z własnym sumieniem. Choć poeta nie daje jednoznacznej odpowiedzi na pytanie o przyczyny takiego stanu rzeczy, problematyka utworu wykazuje silny związek z sytuacją głównego bohatera "Granicy" Nałkowskiej. Zenon Ziembiewicz postępuje wbrew sumieniu, zdradzając narzeczoną oraz nie sprzeciwiając się decyzji władz miasta o otwarciu ognia do manifestujących. Choć mężczyzna ze wszystkich sił stara się pozostać wierny ideałom, ponosi klęskę w konfrontacji z rzeczywistością. Poddaje się w walce z systemem. Zaczyna się usprawiedliwiać, by uciec od odpowiedzialności za podjęte złe decyzje. Tłumiąc nakazujący empatię i litość głos wewnętrzny, bohater staje się sam sobie obcy, nie poznaje go nawet własna narzeczona: "[...] wszystko, czego nie chciałeś, jest teraz po tej samej stronie co ty." Sumienie w utworze Herberta jest bezsilne, jego próby nawiązania kontaktu z podmiotem lirycznym są skazane na klęskę. Podobną zależność można zaobserwować w powieści Nałkowskiej - moralne dążenia Zenona przegrywają z oportunizmem wymuszonym przez brutalną rzeczywistość.</p><br>