<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Z tekstu wyłania się obraz Edelmana jako dojrzałego i doświadczonego człowieka, potrafiącego rzeczowo, wiarygodnie zrelacjonować minione zdarzenia. Bohater unika idealizowania powstańców, dostrzega zarówno ich zalety, jak i wady ("Był w tej ambicji trochę dziecinny, ale to zdolny chłopak, oczytany, pełen wigoru."). Wyraźnie dystansuje się od burzliwej przeszłości poprzez gawędziarski styl wypowiedzi ("coś w tym rodzaju", "Ja wiem, że ty lubisz takie kawałki.") oraz sformułowania potoczne ("facet", "No to żeśmy strzelali."). Skłonność Edelmana do autoironii ("[...] razem, w pięciu, mieliśmy sto dziesięć lat.") i dygresji ("To prawda, znalazłem go w rzeczach jednego Żyda, któregoś dnia wygarnęli ich z piwnicy i ja sobie wziąłem sweter z angory.") może stanowić próbę pogodzenia się z traumatycznymi przeżyciami ("[...] czy myślisz, że to może zrobić jeszcze wrażenie na kimś - jeden spalony chłopak po czterystu tysiącach spalonych?").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W postawie Edelmana można dostrzec elementy autoironii ("[...] razem, w pięciu, mieliśmy sto dziesięć lat."), a nawet cynizmu ("Ludzie zawsze uważali, że strzelanie jest największym bohaterstwem. No to żeśmy strzelali."). Bohater wyraźnie dystansuje się od opisywanych zdarzeń, potrafi obiektywnie je zrelacjonować. Ponadto powstrzymuje się przed idealizowaniem powstańców - jako dojrzały i doświadczony człowiek rozumie, iż określone postawy czy zachowania często wynikają z ekstremalnych okoliczności ("[...] takie tam różne rzeczy się mówi w podobnych wypadkach.").</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>Edelman przedstawia przywódcę powstania w getcie warszawskim jako naiwnego idealistę, który mimo niedojrzałości i braku doświadczenia wykazywał wiele zalet ("Miał dużo młodzieńczej werwy i zapału, tylko że nigdy przedtem nie widział akcji.", "Był w tej ambicji trochę dziecinny, ale to zdolny chłopak, oczytany, pełen wigoru."). Aniewicz jawi się jako postać niejednoznaczna, wewnętrznie rozdarta. Z jednej strony wydawał się przygotowany na bohaterską śmierć ("[...] nie ma odwrotu, zginiemy dla honoru, dla historii [...]"), z drugiej - zdaniem Edelmana - do samego końca żywił "dziecinną nadzieję" na ratunek ("On myślał, że nadejdą jakieś posiłki [...].").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Prezentując niejednoznaczną, pełną rozterek postać przywódcy powstania, Edelman polemizuje z tradycyjnym wizerunkiem bohatera, który uważa za nieprzystający do rzeczywistości. Podkreśla zarówno zalety, jak i wady Anielewicza. W ten sposób udowadnia, że autentyczni bohaterowie miewają chwile zwątpienia czy panicznego strachu ("Siedział, powtarzał: zginiemy wszyscy..."), a wyidealizowana wizja heroizmu bierze się z fałszywych przekonań ogółu społeczeństwa ("Ludzie zawsze uważali, że strzelanie jest największym bohaterstwem. No to żeśmy strzelali.").  </p><br>