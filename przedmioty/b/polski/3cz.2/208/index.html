<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowa odpowiedź (na podstawie fragmentu z podręcznika):</p>
<p>Analizowany fragment przedstawia konsekwencje awansu społecznego Szewców. Zdobytą przez nich władzę reprezentuje sceneria przebudowana na centrum dowodzenia ("[...] palą się latarki sygnałowe [...] czerwone i zielone.") o bogatym wystroju ("Podłoga wysłana wspaniałym dywanem."), ze strategicznym widokiem na świat-kosmos ("Półkoliste zakończenie pierwszego planu, jakieś jakby planetarne.", "W głębi, w dole, nocny pejzaż daleki - światełka ludzkie i księżyc w pełni."). O majętności bohaterów świadczą wymyślne stroje, a także modnie wystylizowane fryzury i zarost. Szewcy dzielą się przemyśleniami na temat swej roli w nowo ukształtowanym porządku społecznym.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowa odpowiedź:</p>
<ul>
<li>Sajetan jest zmęczony władzą, która znacznie przyspieszyła jego "życie wewnętrzne". Bogactwo nowych doświadczeń oraz świadomość procesów dziejowych ("Teraz rozumiem wszystko [...]") postarzają majstra, pozbawiają chęci do życia ("Za wszystkie czasy przeżywam wszystko, ja, starzec nad grobem się chwiejący."). Ponadto bohater czuje się niewolnikiem idei, którymi niegdyś pogardzał ("Jestem jak pluskwa opita [...] mieszaniną soku malinowego idejek i witrioleju codziennego kłamstwa.").</li>
<li>Czeladnik I sugeruje przyjęcie postawy egocentrycznej, polegającej na zlekceważeniu potrzeb innych ludzi ("[...] zasłuchajmy się w dobrobyt wewnętrzny, w ten komfort bytowania swobodnego w swej własnej psychice jak w futerale - hej!"). Niezachwiane poczucie własnej wartości mogłoby przynieść rządzącym wewnętrzny spokój, oddalając od nich wyrzuty sumienia. </li>
<li>Czeladnik II podaje w wątpliwość realny wpływ Szewców na porządek świata ("Czy to tylko nie złudzenie, że my naprawdę nowe życie tworzymy?"). Wyraża obawę, iż przejmując władzę, bohaterowie nieświadomie zrealizowali część cudzego planu, stali się narzędziem w czyichś rękach ("A może rządzą nami siły, których istoty nie znamy?"). Przeświadczenie o szczególnym posłannictwie Szewców może się okazać jedynie mechanizmem obronnym ich nadwerężonej psychiki.</li>
<li>Według Sajetana obawy Czeladnika II wynikają z jego zwątpienia oraz złych nawyków z czasów "nędzy, upodlenia i upadku rozumu". Wiarę w istnienie "tajnych sił" rządzących ludzkimi działaniami majster uważa za zwyczajny przesąd ("[...] to resztka religii i magii się w nas kołace.").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Sajetan uważa, iż przynależność klasowa jest kwestią wyboru: jednostka świadomie rezygnująca z dobrobytu skazuje się na dno hierarchii społecznej ("Ale ten będzie chłop, co się standardu swego życia wyrzeknie [...]"). Utrzymanie władzy wiąże się z nieustannym samorozwojem i ciężką pracą ("A zresztą szkoda gadać - robić trza - samo się nie zrobi [...]"). Zdaniem majstra czasy próżności elit bezpowrotnie minęły - same idee nie wystarczą, aby być "kimś" ("Skończyły się rozkoszne czasy idej [...]"). Sajetan jawi się zatem jako aktywista, dla którego nadrzędną wartością jest kult pracy.</p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Zadanie indywidualne</p><br>