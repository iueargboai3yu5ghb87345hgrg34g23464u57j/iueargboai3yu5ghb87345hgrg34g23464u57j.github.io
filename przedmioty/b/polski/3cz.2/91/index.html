<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowa odpowiedź:</p>
<p>a) Część indywidualna.</p>
<p> </p>
<p>b) Stanowisku Tischnera bliskie są poglądy Seweryna Baryki. Ojciec Cezarego - podobnie jak wspomniany filozof - wierzy, że prawdziwa (autentyczna) rewolucja to taka, która odbywa się bez rozlewu krwi. Tischner zauważa, iż jest ona "wydarzeniem w świecie ducha", ponieważ w znacznym stopniu oddziałuje na ludzką świadomość, zmienia dotychczasowy światopogląd. Zdaniem Baryki agresja i przemoc nie są w stanie zaprowadzić realnych, trwałych zmian. Są inne - bezkrwawe - sposoby, które pozwolą "wypracować takie warunki pracy i mieszkania, iż nie będzie o co się nienawidzić i mordować". Wizja lepszego, nowożytnego świata, o której mówi bohater, będzie jednocześnie oznaczać "wyzwolenie człowieka od strachu przed człowiekiem". Zamiast zbrojnego przewrotu Baryka proponuje rewolucję przemysłową i umysłową, polegającą na rozwoju techniki ("Rewolucją istotną i jedyną jest wynalazek.") oraz szeroko pojętym "budowaniu życia". Dziedziny te zdają się pokrywać ze wspomnianym przez Tischnera "postępem myśli naukowej", który pozwoli człowiekowi zapanować nad przyrodą. Baryka nie wyklucza sprzeciwu wobec ludzkiej krzywdy, jednak walka z niesprawiedliwością nie powinna opierać się na niszczeniu: "Tworzeniem nowych wartości i rozmnażaniem nowego dobra trzeba wyniszczać w ludziach samą zawiść i samą nienawiść." </p><br>