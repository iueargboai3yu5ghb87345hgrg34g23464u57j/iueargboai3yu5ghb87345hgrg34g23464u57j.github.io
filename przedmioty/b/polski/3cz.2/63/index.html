<head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Utwór Tytusa Czyżewskiego pod wieloma względami przypomina hymn: </p>
<ul>
<li>ma charakter pochwalny - oryginalność wiersza polega na tym, iż nie sławi on bóstwa czy wzniosłej idei, lecz ludzki organizm;</li>
<li>cechują go podniosły styl oraz nawiązania do sfery religijnej (której pierwotnie dotyczył hymn jako gatunek)- "zmiłujcie się nade mną";</li>
<li>zawiera apostrofy - "maszyno mojego ciała", "magnetyczna przepono brzuszna".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zjawiska typowe dla futurystycznego eksperymentu poetyckiego:</p>
<ul>
<li>"wyzwolenie wyobraźni" - swoboda ekspresji, możliwa dzięki "rozluźnieniu więzi logicznych wewnątrz wiersza" oraz stosowaniu ciągów skojarzeń;</li>
<li>"wyzwolenie słowa" - zerwanie z zasadami gramatyki, ortografii i interpunkcji; dla futurystów najważniejsze było brzmienie słów, na których często opierali całe utwory (na języku często eksperymentowali, tworząc neologizmy); </li>
<li>hiperbolizm - skłonność do wyolbrzymień;</li>
<li>ludyczność - głównym celem poezji było zapewnienie czytelnikowi rozrywki;</li>
<li>szczególny typ humoru, określany przez Kwiatkowskiego mianem "zgrywy" i "wygłupu";</li>
<li>atak na obyczajowe i moralne tabu - dla poezji futurystycznej nie było żadnych ograniczeń, często podejmowała ona tematy powszechnie postrzegane jako kontrowersyjne.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zdaniem Jerzego Kwiatkowskiego nowatorstwo poezji polskiego futuryzmu polegało na inspiracji zarówno twórczością futurystów rosyjskich (wyzwoleniem warstwy brzmieniowej słowa), jak i postulatami Marinettiego (zerwaniem z zasadami składni i logiki). Polską poezję futurystyczną wyróżniały także: skłonność do wyolbrzymień, rozrywkowość, specyficzny humor o charakterze "wygłupu" oraz atakowanie sfery tabu.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Zdaniem Jerzego Kwiatkowskiego polscy poeci futurystyczni inspirowali się dorobkiem futurystów rosyjskich oraz postulatami Marinettiego. Analizowane wiersze Młodożeńca i Czyżewskiego cechuje wspomniane przez badacza "wyzwolenie słowa", mogące przyjmować różne postacie. Zarówno "XX wiek", jak i "Hymn do maszyny mego ciała" realizują założenia "słowa jako takiego" oraz "języka pozarozumowego" - w znacznym stopniu lub całkowicie zrywają z zasadami interpunkcji i ortografii (brak wielkich liter). W obu utworach można dostrzec eksperymenty w zakresie układu graficznego - poeci posługują się różnymi czcionkami lub rozstrzeleniem druku. Czyżewski w większym stopniu niż Młodożeniec ingeruje w tradycyjną budowę wiersza, nadając "Hymnowi..." formę przypominającą układ mechaniczny, silnik. Języka omawianych utworów nie krępują sztywne zasady poprawnego zapisu, wobec czego warstwa brzmieniowa słów zostaje wyeksponowana.</p>
<p>"Wyzwolenie słowa", o którym pisze Kwiatkowski, znajduje w utworach Młodożeńca i Czyżewskiego jeszcze jedno zastosowanie. Obaj poeci rezygnują z tradycyjnej budowy zdania. Związki składniowe między poszczególnymi wyrazami są znacznie osłabione. Brakuje przyimków i spójników, główną rolę odgrywają rzeczowniki (u Młodożeńca - "KINEMATOGRAF, "GRAMOPATHEFON"; u Czyżewskiego - "krew", "serce", "mózg").</p>
<p>Oba wiersze charakteryzuje również hiperbolizm ("zawiośniało - latopędzi przez jesienność białośnieże"; "pulsują biją natężone zwoje mych kiszek") oraz "śmiałość w atakowaniu obyczajowych i moralnych tabu" (w "XX wieku" - kosmopolityzm, "odwarszawianie"; w "Hymnie..." - wymieszanie sfer sacrum i profanum, reprezentowanych kolejno przez zwroty modlitewne oraz mechaniczno-biologiczne opisy ludzkich organów).</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<table border="1" style="border-collapse:collapse;width:642px;height:666px;">
<tbody>
<tr style="height:52px;">
<td style="background-color:#99ccff;text-align:center;height:52px;">Założenia "Manifestu futuryzmu" w zakresie tworzenia sztuki</td>
<td style="background-color:#99ccff;text-align:center;height:52px;">"XX wiek" S. Młodożeńca</td>
<td style="background-color:#99ccff;text-align:center;height:52px;">"Hymn do maszyny mojego ciała" T. Czyżewskiego </td>
</tr>
<tr style="height:52px;">
<td style="width:210.663px;height:52px;text-align:center;">"miłość niebezpieczeństwa, przyzwyczajenie do energii i do zuchwalstwa";</td>
<td style="width:210.663px;height:52px;text-align:center;">-*</td>
<td style="width:210.675px;height:52px;text-align:center;">-</td>
</tr>
<tr style="height:123px;">
<td style="width:210.663px;height:123px;text-align:center;">"odwaga, śmiałość, bunt";</td>
<td style="width:210.663px;height:123px;text-align:center;">pozbawienie poezji cech indywidualnych ("odwarszawiam", "odsłoneczniam"), kosmopolityzm ("espaniolę z ledisami parlowacąc sarmaceniem");</td>
<td style="width:210.675px;height:123px;text-align:center;">modlitwa do własnego ciała ("zmiłuj się nade mną / moje serce");</td>
</tr>
<tr style="height:35px;">
<td style="width:210.663px;height:35px;text-align:center;">nastrój "agresywnego ruchu, gorączkowej bezsenności";</td>
<td rowspan="2" style="width:210.663px;height:52px;text-align:center;">powtórzenia ("KINEMATOGRAF KINEMATOGRAF KINEMATOGRAF") i nagromadzenie czasowników ("odwarszawiam komentuję odsłoneczniam", "latopędzi");</td>
<td rowspan="2" style="width:210.675px;height:52px;text-align:center;">powtórzenia naśladujące rytmiczną, nieustającą pracę maszyny ("raz raz raz");</td>
</tr>
<tr style="height:17px;">
<td style="width:210.663px;height:17px;text-align:center;">"piękno szybkości";</td>
</tr>
<tr style="height:52px;">
<td style="width:210.663px;height:52px;text-align:center;">opiewanie kierowcy ("człowieka dzierżącego kierownicę");</td>
<td style="width:210.663px;height:52px;text-align:center;">-</td>
<td style="width:210.675px;height:52px;text-align:center;">-</td>
</tr>
<tr style="height:36px;">
<td rowspan="2" style="width:210.663px;height:73px;text-align:center;">zapał poety "dla pomnożenia entuzjazmu i żaru w elementach pierwotnych";</td>
<td colspan="2" style="width:210.663px;height:36px;text-align:center;">nadanie nowego znaczenia dawnym pojęciom;</td>
</tr>
<tr style="height:37px;">
<td style="width:210.663px;height:37px;text-align:center;">zmienność pór roku ukazująca dynamikę zmechanizowanej rzeczywistości;</td>
<td style="width:210.675px;height:37px;text-align:center;">porównanie ludzkiego organizmu do maszyny;</td>
</tr>
<tr style="height:35px;">
<td style="width:210.663px;height:35px;text-align:center;">poezja jako "gwałtowne natarcie na siły nieznane";</td>
<td style="width:210.663px;height:35px;text-align:center;">język utworu zdominowany przez neologizmy - dla wyrażenia nowych treści;</td>
<td style="width:210.675px;height:35px;text-align:center;">nietypowe, niespotykane dotychczas połączenie dziedzin (biologia - mechanika - religia);</td>
</tr>
<tr style="height:35px;">
<td style="width:210.663px;height:35px;text-align:center;">odrzucenie pojęć Czasu i Przestrzeni;</td>
<td style="width:210.663px;height:35px;text-align:center;">świat jest wspólnym domem dla wszystkich ludzi, niezależnie od miejsca zamieszkania ("odwarszawiam"), pory roku w danym regionie ("zawiośniało - latopędzi przez jesienność białośnieże") czy języka ("espaniolę z ledisami parlowacąc sarmaceniem");</td>
<td style="width:210.675px;height:35px;text-align:center;">utwór można czytać na wiele sposobów; interpretacja może zależeć od kolejności poszczególnych elementów (fraz, słów);</td>
</tr>
<tr style="height:70px;">
<td style="width:210.663px;height:70px;text-align:center;">wojna, militaryzm, patriotyzm, anarchizm, piękne idee, pogarda dla kobiet";</td>
<td style="width:210.663px;height:70px;text-align:center;">-</td>
<td style="width:210.675px;height:70px;text-align:center;">-</td>
</tr>
<tr style="height:52px;">
<td style="width:210.663px;height:52px;text-align:center;">zerwanie z nauką i kulturą;</td>
<td colspan="2" style="width:210.663px;height:52px;text-align:center;">odrzucenie zasad ortografii, składni, interpunkcji i leksyki (neologizmy);</td>
</tr>
<tr style="height:17px;">
<td style="width:210.663px;height:17px;text-align:center;">kult pracy i rewolucji;</td>
<td rowspan="2" style="width:210.663px;height:105px;text-align:center;">wynalazki i zdobycze XX-wiecznej techniki jako nadrzędne motywy (kinematograf, aeroplan, stenografia).</td>
<td style="width:210.675px;height:17px;text-align:center;">przedstawienie ludzkiego organizmu jako doskonale zaprojektowanego mechanizmu, który nie ustaje w pracy ("raz raz raz");</td>
</tr>
<tr style="height:88px;">
<td style="width:210.663px;height:88px;text-align:center;">fascynacja techniką i przemysłem, animizacja urządzeń mechanicznych ("szerokopierśne lokomotywy".</td>
<td style="width:210.675px;height:88px;text-align:center;">porównanie ludzkich organów do urządzeń mechanicznych (kabli, akumulatora, dynama).</td>
</tr>
</tbody>
</table>
<p> </p>
<p>*Utwór nie realizuje danego postulatu lub robi to w znikomym stopniu.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Zadanie indywidualne</p><br>