<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Rzeźba Damiena Hirsta przedstawia umiejscowioną na cokole ludzką sylwetkę, której brakuje kończyn. Dzieło bardzo przypomina szkolny model anatomiczny. Artyście udało się ukazać dwoistą naturę człowieka. Powierzchnia ciała w przeważającej części pozbawiona jest skóry - dzięki temu widz może dostrzec narządy wewnętrzne (m. in. serce, płuca, wątrobę, żołądek, jelita). Odsłonięcie ludzkiego wnętrza oraz ujawnienie tajemnic, które skrywa, prowadzi do refleksji, iż organizm jest bardziej skomplikowanym i złożonym mechanizmem, niż mogłoby się wydawać. Na co dzień ludzie widzą jedynie swą powierzchowność, często nie zdają sobie sprawy z procesów, jakie zachodzą w ich własnym ciele.</p>
<p>Wysokość posągu (sześć metrów) kilkukrotnie przewyższa przeciętny wzrost człowieka - punktem odniesienia dla wielkości rzeźby jest stojąca obok kobieta. Tytuł rzeźby ("Hymn") sugeruje jej pochwalny charakter. Znaczne powiększenie modelu ludzkiego ciała podkreśla symboliczną wielkość i wartość poszczególnych narządów, których poprawnemu działaniu człowiek zawdzięcza życie.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Fakt, iż rzeźba Hirsta jest repliką szkolnego zestawu anatomicznego, znacząco uwzniośla wiedzę naukową o ludzkim ciele. Niektórzy (np. uczniowie na lekcji biologii) uważają wnętrze człowieka za nieistotny, niewarty uwagi szczegół. Jeszcze inni żyją nieostrożnie, nie szanują własnego zdrowia. Poprzez powiększenie pozornie nieciekawego modelu anatomicznego autor budzi u odbiorcy świadomość złożoności ludzkiego ciała. Zachęca do refleksji na temat własnego wnętrza - często lekceważonego, gdyż zakrywa je skóra.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Przykładowa odpowiedź:</p>
<p>Zarówno wiersz Czyżewskiego, jak i rzeźba Hirsta ukazują ludzkie wnętrze - jego złożoność i harmonijną współpracę poszczególnych narządów. Autorzy wspomnianych dzieł posługują się hiperbolą, aby podkreślić swą fascynację ludzkim ciałem. U Czyżewskiego można odnaleźć peryfrazy ("maszyno mojego ciała") i poetyckie wyolbrzymienia ("pulsują biją natężone zwoje mych kiszek"), z kolei posąg Hirsta to dosłownie powiększony model anatomiczny człowieka.</p>
<p>Obaj autorzy zwracają uwagę na istnienie dwóch sfer ludzkiej natury: Czyżewski - mechanicznej i biologicznej, Hirst - zewnętrznej i wewnętrznej. Sfery te w każdym z omawianych dzieł przenikają się, doskonale ze sobą współgrając. Dwa różne punkty widzenia na to samo zjawisko skłaniają odbiorcę do refleksji na temat własnego człowieczeństwa.</p>
<p>Omawiane dzieła zawierają w tytule słowo "hymn", które podkreśla ich pochwalny charakter. Wizje Czyżewskiego i Hirsta łączy przede wszystkim podziw dla ludzkiego ciała jako skomplikowanej i złożonej konstrukcji.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zadanie indywidualne</p><br>