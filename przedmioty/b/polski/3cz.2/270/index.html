<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Czynności wymienione w wierszu odnoszą się do następujących doświadczeń lub sfer ludzkiego życia:</p>
<ul>
<li>codziennej rutyny ("Wstawanie rano / kładzenie się do łóżek");</li>
<li>miłości ("całowanie się / rodzenie dzieci");</li>
<li>rozrywki ("granie w karty"); </li>
<li>sztuki ("granie na patefonie");</li>
<li>zabawy ("picie wódki");</li>
<li>pracy ("smarowanie / szczotkowanie", "robienie kariery");</li>
<li>mody ("noszenie pierścionków / noszenie wąsów");</li>
<li>przeprowadzki ("zmiana otoczenia");</li>
<li>choroby ("leczenie wątroby / oczu zębów włosów / wszystkich organów");</li>
<li>nudy ("ziewanie");</li>
<li>kontaktów międzyludzkich ("mówienie ciągle / szybkie mówienie / szydercze uśmiechy / udawanie", "nadymanie się i płaszczenie");</li>
<li>biurokracji ("wchodzenie / wychodzenie / wypełnianie / kłamanie");</li>
<li>wspomnień ("wspominanie / opowiadanie snów");</li>
<li>śmierci ("To jest umieranie").</li>
</ul>
<p> </p>
<p>Przedstawione powyżej dziedziny życia mają uniwersalny charakter, ponieważ wiążą się z codziennością przeciętnego człowieka.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Określenia czynności mające charakter metaforyczny i ich znaczenie:</p>
<ul>
<li>"robienie min" - przybieranie różnych wyrazów twarzy;</li>
<li>"robienie kariery" - rozwój zawodowy; </li>
<li>"robienie tego i owego" - wykonywanie różnych czynności;</li>
<li>"zmiana otoczenia" - przeprowadzka;</li>
<li>"nadymanie się" - złość;</li>
<li>"płaszczenie [się]" - okazywanie przesadnej uległości lub pokory;</li>
<li>"wypełnianie" - podpisywanie (np. dokumentów).</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W wierszu Różewicza dominują rzeczowniki odczasownikowe. Określenia te mają charakter bezosobowy - nie można jednoznacznie wskazać wykonawcy wymienionych w wierszu czynności. Dzięki temu poeta zdaje się podkreślać uniwersalność pewnych dziedzin życia, których doświadcza zdecydowana większość ludzi.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<ul>
<li>Przedstawiony w utworze człowiek wiedzie zwyczajne, przeciętne życie. Oddaje się codziennej rutynie: chodzi do pracy ("robienie kariery", "wchodzenie / wychodzenie / wypełnianie"), spotyka się z ludźmi ("mówienie ciągle / szybkie mówienie / szydercze uśmiechy / udawanie"), odpoczywa ("picie wódki", "ziewanie"). Ponadto w określonym momencie życia zakochuje się ("całowanie się") i zakłada rodzinę ("rodzenie dzieci"). Człowiek wykonuje jeszcze - oprócz wymienionych wyżej - " [...] sto innych czynności / i sto tysięcy innych czynności". Jego wszechstronność czyni go reprezentantem ogółu ludzkości.</li>
<li>Ludzkie życie zdaje się opierać na rutynowych czynnościach - związanych z pracą ("szczotkowanie / masowanie / ozdabianie"), kontaktami społecznymi ("mówienie ciągle / szybkie mówienie") lub rozrywką ("oglądanie słonia / oglądanie małp"). Większość podejmowanych przez człowieka działań jest błaha, ma charakter powtarzanego bezrefleksyjnie rytuału ("oglądanie się w lustrze", "malowanie rzęs", "noszenie zegarka") lub naturalnej reakcji na określone bodźce zewnętrzne ("nadymanie się i płaszczenie", "zamykanie oczu", "marszczenie czoła").</li>
<li>Człowiek żyje odpowiedzialnie, starając się nie zaniedbywać różnorakich obowiązków ("smarowanie / szczotkowanie", "wchodzenie / wychodzenie / wypełnianie"). Dba o swój wygląd ("noszenie wąsów / oglądanie się w lustrze"), zdrowie ("leczenie wątroby / oczu zębów włosów / wszystkich organów"), rozwój duchowy ("czytanie dzienników / oglądanie obrazów") oraz zawodowy ("robienie kariery"). Ma jednak wady - bywa nieszczery wobec innych ludzi (" udawanie", "robienie min"), traktuje ich przedmiotowo ("nadymanie się i płaszczenie", "oglądanie się / za pośladkami kobiet") lub lekceważy ("szydercze uśmiechy"). Ponadto człowiek nie stroni od używek ("picie wódki / picie czarnej kawy"). Mimo swej niedoskonałości zdaje się mieć pozytywne nastawienie do życia - potrafi dostrzec piękno natury ("oglądanie słonia / oglądanie małp"), ceni proste, niewyszukane przyjemności ("podziwianie sztucznych ogni"), a także z pokorą przyjmuje to, co przynosi mu los ("wspominanie / opowiadanie snów / oczekiwanie").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Tytuł wiersza oraz jego puenta zdają się sugerować, iż elementy ludzkiej codzienności (praca, zabawa, miłość, znajomi) paradoksalnie nie składają się w żadną logiczną całość. Wykonywane przez człowieka czynności okazują się daremne w obliczu nieuchronnej śmierci, która wieńczy jego starania. Ludzkie życie, nazwane przez podmiot liryczny "składaniem / które się złożyć nie może", od samego początku - zamiast tworzyć - prowadzi do samozniszczenia. Wiersz Różewicza ma pesymistyczny wydźwięk. Poeta najwyraźniej uważa życie za bezcelowe i pozbawione głębszej wartości. Sprowadza je do błahych, bezrefleksyjnych czynności ("granie w karty / granie na patefonie / picie wódki") oraz próżnych gestów ("zamykanie oczu / marszczenie czoła / pokazywanie kolan / marszczenie rzęs"). Przede wszystkim jednak Różewicz zakłada, iż życie jest w istocie dążeniem do śmierci - i niczym więcej ("To jest umieranie").</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące</a><br>
<p>Zadanie indywidualne</p><br>