<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiot liryczny jest poetą. Wypowiada się w imieniu wszystkich "zamyślonych przechodniów", czyli literatów.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Rozwiązanie poniżej: </p>
<table border="1" style="border-collapse:collapse;width:492px;height:287px;">
<tbody>
<tr style="height:35px;">
<td style="background-color:#99ccff;text-align:center;height:35px;">-</td>
<td style="background-color:#99ccff;text-align:center;height:35px;">wy</td>
<td style="background-color:#99ccff;text-align:center;height:35px;">my</td>
</tr>
<tr style="height:87px;">
<td style="width:160.663px;height:87px;text-align:center;">Kim są?</td>
<td style="width:160.663px;height:87px;text-align:center;">
<p>"śmieszni ludzie, obwieszeni gwiazdami"</p>
<p>"bomb Miotacze"</p>
</td>
<td style="width:160.675px;height:87px;text-align:center;">"zamyśleni przechodnie"</td>
</tr>
<tr style="height:85px;">
<td style="width:160.663px;height:85px;text-align:center;">Jaki styl życia prowadzą?</td>
<td style="width:160.663px;height:85px;text-align:center;">"Nonszalancja, pompa, szlify, szyk, / Tajemnice sztabowe, adiutanci, bale [...]"</td>
<td style="width:160.675px;height:85px;text-align:center;">"Bierzcie ze mnie przykład: chodzę skromnie [...]"</td>
</tr>
<tr style="height:127px;">
<td style="width:160.663px;height:127px;text-align:center;">Za co otrzymują wyróżnienia, awanse? Jakie?</td>
<td style="width:160.663px;height:127px;text-align:center;">"[...] czerwone wyłogi za rzeź, / Za morderstwo, gwałty i pożogi!"</td>
<td style="width:160.675px;height:127px;text-align:center;">
<p>"ranga - Wolnego Poety"</p>
<p>"gwiazdy"</p>
<p>"słodkie i straszne sekrety"</p>
<p>"tajemnicza ojczyzna poetów"</p>
<p>"[...] do serca nagą rozdzieramy pierś: / Takie mamy szkarłatne wyłogi!"</p>
<p> </p>
</td>
</tr>
<tr style="height:73px;">
<td style="width:160.663px;height:73px;text-align:center;">Co jest ich orężem?</td>
<td style="width:160.663px;height:73px;text-align:center;">"z armat [...] pocisków grad", "bomby"</td>
<td style="width:160.675px;height:73px;text-align:center;">"słów kartacze"</td>
</tr>
<tr style="height:53px;">
<td style="width:160.663px;height:53px;text-align:center;">Jaki jest efekt ich działań?</td>
<td style="width:160.663px;height:53px;text-align:center;">
<p>"Z armat waszych - pocisków grad / Śmierć i dym zostawia [...]"</p>
</td>
<td style="width:160.675px;height:53px;text-align:center;">"[...] życiem i ogniem / Nawet za tysiąc lat / Będą pękać naszych słów kartacze!"</td>
</tr>
</tbody>
</table>
<p> </p>
<p>b)</p>
<ul>
<li>Przedstawieni przez osobę mówiącą generałowie zachowują się nienaturalnie, prowadzą życie na pokaz. Pragną uchodzić za groźniejszych, niż są w rzeczywistości. Manifestują swą władzę wojskową dyscypliną oraz bogatymi, choć niezasłużonymi orderami. W ten sposób tworzą sztuczny dystans między sobą a prostymi obywatelami. Władza generałów jest pozorna, a ich odznaczenia - bezwartościowe. Decyzje rządzących są katastrofalne w skutkach, gdyż prowadzą do cierpienia i śmierci wielu ludzi. Inny, bardziej autentyczny typ władzy reprezentują artyści, zwłaszcza poeci. Nie obnoszą się oni ze swą wyjątkowością, żyją skromnie. Cieszą się wolnością twórczą oraz przychylnością Boga. Ich działalność owiana jest tajemnicą - niedostępną osobom postronnym. Poezja płynie z głębi serca, ujawnia uczucia i emocje autora. Jest zatem wiarygodna i nieśmiertelna - przetrwa wieki, nie przestając oddziaływać na odbiorców. Podmiot liryczny określa poetów mianem "zamyślonych przechodniów". Świadczy to o ich niepozorności: nie wyróżniają się z tłumu niczym szczególnym - poza stanem zamyślenia, mogącym wskazywać na wrażliwość czy świadomość procesów zachodzących w społeczeństwie. Artyści potrafią więc myśleć krytycznie, czyli podawać w wątpliwość wartości powszechnie uważane za słuszne, takie jak np. władza.</li>
</ul>
<p> </p>
<ul>
<li>Osoba mówiąca uważa samozwańczych generałów za śmiesznych, niepoważnych i nieautentycznych. Negatywnie ocenia ich zbrodniczą działalność ("morderstwo, gwałty i pożogi"). Jednocześnie podmiot liryczny sympatyzuje z artystami, będąc w istocie jednym z nich. Podkreśla skromne, choć wartościowe życie poetów, których twórczość stanowi sposób bezkrwawej walki z niesprawiedliwością. Władza, jaką nad światem sprawują literaci, nie jest urojona, lecz prawdziwa, ponieważ nie osłabnie nawet po ich śmierci ("My jesteśmy tu generałami".)</li>
</ul>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Kontrastowe obrazy w utworze:</p>
<ul>
<li>groźni, wyniośli generałowie - skromni, zamyśleni przechodnie; </li>
<li>wojna, przemoc, okrucieństwo ("morderstwo, gwałty, pożogi") - poświęcenie, emocjonalne zaangażowanie ("do serca nagą rozdzieramy pierś");</li>
<li>śmierć, zniszczenie ("pocisków grad") - poezja jako narzędzie bezkrwawej wojny ("słów kartacze");</li>
<li>lwy - "śmieszni ludzie, obwieszeni gwiazdami".</li>
</ul>
<p> </p>
<p>Powyższe kontrasty służą ośmieszeniu rządzących, ukazaniu ich hipokryzji oraz ciążącej na nich odpowiedzialności za ludzkie życie, które bez wahania poświęcają dla bezwartościowych zaszczytów i odznaczeń. Ponadto ukazanie w utworze alternatywnego, bezkrwawego modelu władzy sprawowanej przez poetów podkreśla jej autentyczność oraz przewagę nad rozwiązaniami opartymi na przemocy czy terrorze.</p>
<p><br/><br/></p><br>