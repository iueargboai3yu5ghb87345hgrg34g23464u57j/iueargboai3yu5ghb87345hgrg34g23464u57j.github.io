<head><meta charset="UTF-8"></head>
<a style="color:red; font-size:25px;">Zadanie 5</a><br>
<ul>
<li>Komornicy zamieszkiwali cudze posiadłości, najczęściej gospodarstwa małorolne. Nie mieli prywatnych pomieszczeń - zwykle spali w kątach, za piecem czy na ławkach.</li>
<li>Aby się utrzymać, komornicy pracowali jako najemni robotnicy folwarczni (rataje), fornale lub służący w okolicznych dworach oraz gospodarstwach należących do bogatych chłopów.</li>
<li>Niektórzy z nich byli weteranami wojennymi, nierzadko chorymi i kalekimi, mimo to nie mogli liczyć na pomoc państwa, które zmagało się z wieloma innymi problemami. Nie mieli nic na własność, dlatego zmuszani byli do tułaczki i żebractwa. Kiedy nadchodziła zima, niemający dachu nad głową komornicy zapadali na różne choroby, takie jak ospa czy dyfteryt. Gospodarze często wypędzali starych ludzi na mróz, aby zamarzli na śmierć i "nie zadręczali żywych".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Starców wypędzano na mróz, aby jak najszybciej umarli. Przez swą niedołężność nie przynosili pożytku własnym rodzinom, ciężko pracującym na pożywienie, którego zawsze brakowało. Pozbywając się starych ludzi, zdrowi i silni mogli żyć dalej - spokojniejsi oraz zajęci własnymi problemami.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zastosowane we fragmencie elementy gwarowe ("krosty", "ćkórz", "warza") uwiarygadniają opis życia komorników oraz naśladują słownictwo, jakim posługują się oni na co dzień.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<table border="1" style="border-collapse:collapse;width:381px;height:412px;">
<tbody>
<tr style="height:55px;">
<td style="background-color:#99ccff;text-align:center;">Życie ziemiaństwa w Nawłoci</td>
<td style="background-color:#99ccff;text-align:center;">Życie chłopów w Chłodku </td>
</tr>
<tr style="height:43px;">
<td style="width:187px;height:43px;text-align:center;">dostatek;</td>
<td style="width:187px;height:43px;text-align:center;">ubóstwo;</td>
</tr>
<tr style="height:56px;">
<td style="width:187px;height:56px;text-align:center;">brak zmartwień;</td>
<td style="width:187px;height:56px;text-align:center;">nieustanna walka o przetrwanie;</td>
</tr>
<tr style="height:46px;">
<td style="width:187px;height:46px;text-align:center;">bierność, lenistwo;</td>
<td style="width:187px;height:46px;text-align:center;">ciężka praca;</td>
</tr>
<tr style="height:59px;">
<td style="width:187px;height:59px;text-align:center;">wesołość, zabawa;</td>
<td style="width:187px;height:59px;text-align:center;">przygnębienie, troska o zapewnienie bytu rodzinie;</td>
</tr>
<tr style="height:46px;">
<td style="width:187px;height:46px;text-align:center;">wygoda;</td>
<td style="width:187px;height:46px;text-align:center;">mróz, ciasnota, choroby;</td>
</tr>
<tr style="height:73px;">
<td style="width:187px;height:73px;text-align:center;">wykwintne potrawy i smakołyki;</td>
<td style="width:187px;height:73px;text-align:center;">głód;</td>
</tr>
<tr style="height:81px;">
<td style="width:187px;height:81px;text-align:center;">próżność, nieznajomość prawdziwej wartości pieniędzy;</td>
<td style="width:187px;height:81px;text-align:center;">proste przyjemności: ogrzanie rąk, ciepły posiłek;</td>
</tr>
<tr style="height:46px;">
<td style="width:187px;height:46px;text-align:center;">podróże dla rozrywki.</td>
<td style="width:187px;height:46px;text-align:center;">tułaczka, żebractwo.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Żeromski przedstawia młode państwo polskie jako "zajęte ogólnymi biedami i ciągłym zmaganiem się z zewnętrznym wrogiem". Największym problemem jest jednak ogromna nierówność społeczna. W omawianych fragmentach "Przedwiośnia" następuje zderzenie dwóch skrajnie odmiennych, choć znajdujących się blisko siebie światów. Mieszkańcy Nawłoci żyją beztrosko: nie pracują, całe dnie spędzają na dyskusjach, rozrywkach i ucztach. Nie tylko niczego im nie brakuje - niektórych egzotycznych potraw mają aż w nadmiarze. Próżnych biesiadników obsługuje gorliwy Maciejunio - cierpliwie znosi ich kaprysy, ale przede wszystkim czuwa nad przestrzeganiem planu dnia. </p>
<p>Nieopodal nawłockiej posiadłości mieści się Chłodek. Panuje tu ogromne przeludnienie, dlatego mnóstwo osób - tzw. "komorników" - musi pomieszkiwać w cudzych domach lub tułać się bez celu i żebrać. Choć komornicy znajdują się w najgorszym położeniu (masowo giną z powodu wyziębienia lub różnych chorób), także mieszkańcy posiadający własne gospodarstwa muszą każdego dnia walczyć o przetrwanie. Chłopi w Chłodku ciężko pracują, by zdobyć pożywienie, którego zawsze brakuje. Ekstremalna sytuacja zmusza liczne rodziny do wygnania starców na mróz, co oznacza dla nich wyrok śmierci. Najubożsi są pozostawieni samym sobie - choć niektórzy z nich walczyli o niepodległość ojczyzny, ta nie jest w stanie odpowiednio się o nich zatroszczyć. </p>
<p>Kraj jest podzielony - obok siebie żyją bogacze i nędzarze. Z powodu owej przepaści społecznej niemożliwa jest współpraca w celu odbudowy odrodzonej ojczyzny. Sytuacja nie ulegnie poprawie, dopóki każdy będzie dbał o własne interesy. Z jednej strony ludzie dysponujący odpowiednimi środkami i możliwościami, by przysłużyć się społeczeństwu, marnotrawią czas na zabawie. Z drugiej - biedni chłopi mają zbyt wiele zmartwień, aby ponadto przejmować się sytuacją w kraju. Jedynym i najważniejszym celem jest dla nich przetrwanie. Niewielu obywateli młodego państwa polskiego może pozwolić sobie na godne życie. Z powodu znikomego dostępu do opieki zdrowotnej ludzie żyjący w najgorszych warunkach narażeni są na liczne choroby, z których większość - nieleczona - prowadzi do śmierci.</p>
<p> </p><br>