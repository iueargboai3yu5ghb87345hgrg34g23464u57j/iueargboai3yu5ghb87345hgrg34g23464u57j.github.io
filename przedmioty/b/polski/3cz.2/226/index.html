<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Piłat planował pierwotnie oddalić wyrok śmierci i wygnać Jeszuę z Jerozolimy, skazując go na przymusowy pobyt w Cezarei Stratonowej. Sformułował w myślach następujące postanowienie: "Hegemon rozpatrzył sprawę wędrownego filozofa Jeszui [...] i nie doszukał się w niej znamion przestępstwa. [...] Prokurator nie zatwierdza zatem wyroku śmierci wydanego przez Mały Sanhedryn. Ponieważ jednak szalone, utopijne kazania Ha-Nocri mogłyby stać się przyczyną rozruchów w Jeruszalaim, prokurator wydala Jeszuę z miasta i nakazuje zamknąć go w Cezarei Stratonowej nad Morzem Śródziemnym, w miejscu, gdzie znajduje się rezydencja prokuratora."</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Piłat zmienił swoją decyzję dotyczącą wyroku, gdyż Jeszua sam się obciążył nazbyt szczerymi zeznaniami ("Czy ty myślisz, nieszczęśniku, że rzymski prokurator puści wolno człowieka, który opowiadał takie rzeczy?"). Prokurator starał się pomóc oskarżonemu, ten jednak naiwnie świadczył na własną niekorzyść.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Prokurator prowadzi przesłuchanie na korzyść Jeszui. Dyskretnie usiłuje skłonić oskarżonego do udzielania ostrożnych, wymijających zeznań, ponadto ostrzega go przed konsekwencjami nieopatrznych deklaracji ("Waż jednak każde słowo, bo inaczej spotka cię niechybna, okrutna śmierć."). Podsuwa mu bezpieczne odpowiedzi, oczekując jedynie ich potwierdzenia ("Czy kiedykolwiek wypowiadałeś się na temat wielkiego Cezara? Odpowiadaj, mówiłeś coś o nim! Czy też... nie... mówiłeś?"). Złe przeczucie w związku z ewentualną śmiercią Jeszui każe Piłatowi go uniewinnić ("I jeszcze jakaś absurdalna myśl o nieśmiertelności, która, nie wiadomo czemu, wzbudziła w nim dojmujący żal.").</li>
<li>Starania Piłata nie przynoszą oczekiwanego rezultatu, ponieważ oskarżony upiera się przy obciążających go zeznaniach, prawdopodobnie nie zdając sobie sprawy z powagi sytuacji, w jakiej się znajduje. Jeszua z naiwną szczerością wygłasza nieprzychylną opinię na temat rządów Cezara, a następnie - przerażony grożącymi mu konsekwencjami - wyraża nadzieję na łaskę Piłata ("Wypuściłbyś mnie, hegemonie [...]. Bo widzę, że chcą mnie zabić."). Prokurator jest jednak zmuszony wydać na oskarżonego wyrok śmierci, obawiając się wystąpienia przeciw prawu ("Czy ty myślisz, nieszczęśniku, że rzymski prokurator puści wolno człowieka, który opowiadał takie rzeczy?").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Jeszua zdaje się ponad wszystko cenić szczerość ("- Nie ma nic łatwiejszego i milszego od mówienia prawdy [...]".). Ponadto wierzy w równość i wolność wszystkich ludzi. Uważa, iż władza państwowa narusza te wartości, stawiając wybrane jednostki ponad innymi ("[...] wszelka władza jest przemocą wobec ludzi [...]").</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>O zatwierdzeniu przez Piłata wyroku śmierci zadecydowała następująca wypowiedź Jeszui: "Mówiłem między innymi [...] że wszelka władza jest przemocą wobec ludzi i że nastaną takie czasy, gdy nie będzie władzy cezarów ani żadnej innej. Człowiek dostąpi królestwa prawdy i sprawiedliwości, gdzie żadna władza nie jest potrzebna".</p>
<p>Wygłaszając nieprzychylną opinię na temat władzy państwowej, Jeszua Ha-Nocri kierował się humanitaryzmem, empatią oraz wiarą w korzyści płynące z ewentualnego zniesienia hierarchii społecznej. Obiektem jego krytyki nie był sam Cezar, a jedynie idea władzy jednych ludzi nad drugimi. Oskarżony prawdopodobnie nie zdawał sobie sprawy z anarchistycznego charakteru swych poglądów.</p>
<p>Piłat zlekceważył proroczy charakter głoszonych przez Jeszuę tez, uważając je za "szalone, utopijne kazania". Jako rzymski prokurator miał jednak obowiązek odpowiednio zareagować na wywrotowe poglądy oskarżonego, które zinterpretował jako obrazę majestatu. W zapowiedzi nadejścia "królestwa prawdy i sprawiedliwości" Piłat mógł dostrzec aluzję, iż rządy Tyberiusza opierają się na przeciwnych wartościach, dlatego postanowił skazać Jeszuę na śmierć.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>O tym, że Ha-Nocri padł ofiarą zdrady, świadczy błyskawiczne pojawienie się cesarskich funkcjonariuszy w domu Judy z Kiriathu ("- Nic więcej nie zdążyłem powiedzieć... [...] Wpadli jacyś ludzie, skrępowali mnie i zaprowadzili do więzienia".). Gospodarz odegrał zapewne rolę prowokatora, skłaniając Jeszuę do wygłoszenia antyrządowych poglądów ("Prosił, abym mu opowiedział, co myślę na temat władzy państwowej.").</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Fragmenty opisujące lot jaskółki:</p>
<ul>
<li>"W tym momencie pod kolumnadę jak strzała wpadła jaskółka, zatoczyła krąg pod złotym sufitem, obniżyła lot, nieomal zawadzając ostrym skrzydłem o twarz miedzianego posągu we wnęce, i skryła się za kapitelem kolumny. Być może umyśliła sobie uwić tam gniazdo.";</li>
<li>"Skrzydła jaskółki zatrzepotały tuż nad głową hegemona, ptak śmignął w stronę fontanny i odfrunął na wolność".</li>
</ul>
<p> </p>
<p>Pojawienie się ptaka w budynku sądu działa na Piłata uspokajająco, w pewien sposób inspiruje go do łaskawego rozstrzygnięcia sprawy oskarżonego ("[...] w rozjaśnionej i lekkiej teraz głowie prokuratora zrodziła się sentencja wyroku [...]"). Kiedy jaskółka wylatuje na wolność, prokurator zauważa wokół aresztanta "gorejący obłok pyłu" - być może podświadomie wyczuwa towarzyszącą Jeszui aurę boskości.</p>
<p> </p>
<p>Własna opinia na temat funkcji motywu jaskółki - część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Pocieranie dłoni przez Piłata symbolizuje wyrzeczenie się odpowiedzialności za decyzję, którą zaraz podejmie. Biblijny motyw mycia rąk może również świadczyć o wyrzutach sumienia lub tchórzostwie prokuratora.</p><br>