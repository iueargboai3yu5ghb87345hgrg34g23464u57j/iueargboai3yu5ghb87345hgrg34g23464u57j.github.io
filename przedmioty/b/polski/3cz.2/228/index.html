<head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Piłatowi śni się kosmiczna podróż u boku wędrownego filozofa - Jeszui Ha-Nocri. Zadowolony z rozmowy prokurator podejmuje wreszcie temat tchórzostwa, które zdaje się otwarcie potępiać ("O nie, filozofie, tu się mylisz, tchórzostwo to słabość najstraszniejsza!"). Ponieważ w przeszłości dowiódł swego męstwa, teraz usprawiedliwia tę chwilę słabości, kiedy skazał Jeszuę na śmierć, strachem przed zrujnowaniem własnej kariery zawodowej ("Wszak jesteś mędrcem i nie przypuszczałeś chyba, że prokurator Judei poświęci swą karierę dla człowieka, który wystąpił przeciw wielkiemu Cezarowi?"). Piłat prosi rozmówcę o wyrozumiałość. W decydującym momencie czuje, iż "gotów jest postawić wszystko na jedną kartę i uchronić przed śmiercią tego niewinnego szaleńca i uzdrowiciela". Jeszua zapowiada, iż nigdy nie opuści Piłata - ich imiona zostaną powiązane i zapamiętane przez ludzkość ("Gdy wspomną ciebie, zawsze przypomną sobie o mnie!"). Sen prokuratora świadczy o gnębiących go wyrzutach sumienia z powodu skazania niewinnego człowieka na śmierć. Piłat zdaje się doprowadzony na skraj wytrzymałości psychicznej ("- Tak, tak... - szlochał i pojękiwał przez sen [...]").</p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Przykładowa odpowiedź:</p>
<p>Wprowadzenie motywu onirycznego nadaje sytuacji, w której znalazł się Piłat, nadnaturalny, metafizyczny charakter. Ponadto sny ujawniają prawdziwą naturę prokuratora, umożliwiają czytelnikowi wgląd w jego psychikę. Przede wszystkim jednak świadczą o wyrzutach sumienia z powodu skazania Jeszui na śmierć.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Prokurator otwarcie potępia tchórzostwo ("[...] to słabość najstraszniejsza!"). Jednocześnie przyznaje, iż skazał Jeszuę na śmierć z obawy przed zrujnowaniem własnej kariery. Piłat jawi się jako pragmatyk - postępujący według wyznawanych wartości jedynie w korzystnych okolicznościach, ponieważ uczciwość nie zawsze popłaca ("Wszak jesteś mędrcem i nie przypuszczałeś chyba, że prokurator Judei poświęci swą karierę dla człowieka, który wystąpił przeciw wielkiemu Cezarowi?"). Na swą obronę wspomina czasy, kiedy jako trybun legionu wykazał się odwagą na polu bitwy.</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Zadanie indywidualne</p><br>