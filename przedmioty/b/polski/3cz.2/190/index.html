<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Sytuacja liryczna rozgrywa się nocą. Scenerię tworzą elementy należące do świata przyrody, takie jak las, rzeka czy pola.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Tematem wiersza jest wieczorny krajobraz, którego ponury nastrój odzwierciedla uczucia podmiotu lirycznego ("Najgłębszy serca mego ból / Jest niemy i bez łez."). Atmosferę melancholii i żałoby współtworzą elementy świata natury, takie jak pogrążony w ciemności las, wyjący w oddali pies czy falująca rzeka.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Nastrój utworu jest melancholijny i ponury. Przygnębiającą atmosferę tworzą zabiegi artystyczne oddziałujące na zmysły odbiorcy.</p>
<table border="1" style="border-collapse:collapse;width:662px;height:516px;">
<tbody>
<tr style="height:42px;">
<td style="background-color:#99ccff;text-align:center;">zmysł</td>
<td style="background-color:#99ccff;text-align:center;">cytat</td>
<td style="background-color:#99ccff;text-align:center;">środek poetycki</td>
<td style="background-color:#99ccff;text-align:center;">interpretacja</td>
</tr>
<tr style="height:83px;">
<td style="width:139.188px;height:83px;text-align:center;">wzrok</td>
<td style="width:167.562px;height:83px;text-align:center;">"Wieczór nad leśnym tłumem drzew / Ciemności piętrzy zwał"</td>
<td rowspan="2" style="width:173.613px;height:149px;text-align:center;">metafory, hiperbole</td>
<td style="width:168.637px;height:83px;text-align:center;">Dokoła rozpościera się obszerny las, nad nim panuje nieprzenikniona ciemność.</td>
</tr>
<tr style="height:66px;">
<td rowspan="2" style="width:139.188px;height:145px;text-align:center;">wzrok, słuch</td>
<td style="width:167.562px;height:66px;text-align:center;">"Jęk skargi leci w pustkę pól"</td>
<td style="width:168.637px;height:66px;text-align:center;">Żal podmiotu lirycznego jest próżny, nie przynosi ukojenia.</td>
</tr>
<tr style="height:79px;">
<td style="width:167.562px;height:79px;text-align:center;">"Jak łka rozpacznym smutkiem śpiew, / Co z gąszcza liści wstał"</td>
<td rowspan="3" style="width:173.613px;height:229px;text-align:center;">personifikacje</td>
<td style="width:168.637px;height:79px;text-align:center;">Natura odzwierciedla stan emocjonalny osoby mówiącej.</td>
</tr>
<tr style="height:77px;">
<td style="width:139.188px;height:77px;text-align:center;">wzrok</td>
<td style="width:167.562px;height:77px;text-align:center;">"Wieczór odsunął stary dzień / Gdzieś w niepowrotną dal"</td>
<td style="width:168.637px;height:77px;text-align:center;">Miniony dzień wydaje się niezwykle odległy w czasie.</td>
</tr>
<tr style="height:73px;">
<td style="width:139.188px;height:73px;text-align:center;">wzrok, słuch</td>
<td style="width:167.562px;height:73px;text-align:center;">"Jak płacze rzeka skryta w cień, / Bezsilnym łkaniem fal"</td>
<td style="width:168.637px;height:73px;text-align:center;">Świat natury zdradza oznaki rozpaczy - niedostrzegalne i bezcelowe.</td>
</tr>
<tr style="height:84px;">
<td style="width:139.188px;height:84px;text-align:center;">słuch</td>
<td style="width:167.562px;height:84px;text-align:center;">"rozpaczny", "niemy"</td>
<td style="width:173.613px;height:84px;text-align:center;">epitety</td>
<td style="width:168.637px;height:84px;text-align:center;">Epitety podkreślają bogactwo wrażeń słuchowych, na które składają się zarówno donośne dźwięki, jak i cisza.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Świat przyrody zdaje się odzwierciedlać stan emocjonalny podmiotu lirycznego. Wymieniane kolejno elementy krajobrazu - las, niebo, rzeka, pola, wyjący pies - zostają upersonifikowane i opisane w taki sposób, jak gdyby podzielały smutek oraz bezsilność osoby mówiącej ("Jęk skargi leci w pustkę pól, / Z oddali zawył pies..."). Jej emocje oddaje nastrój melancholii, którego źródłem jest w utworze nocna sceneria.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Dzięki regularnej budowie, opartej na występujących na przemian wersach ośmio- i sześciosylabowych, a także na stałym układzie rymów krzyżowych męskich - rytm utworu sprawia wrażenie powolnego, jednostajnego. W ten sposób poeta podkreślił niespieszny, melancholijny charakter rozterek podmiotu lirycznego.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Tytuł utworu - nawiązujący do utworu muzycznego o nastrojowym, spokojnym charakterze - podkreśla melancholię osoby mówiącej. Ponadto charakterystyczny dla nokturnu motyw nocy może sugerować niepomyślny, schyłkowy moment życia podmiotu lirycznego.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowa odpowiedź: </p>
<p>Obraz Jamesa McNeilla i wiersz Leopolda Staffa oprócz podobnie brzmiącego tytułu łączy nadrzędny motyw w postaci nocnego krajobrazu. Sceneria obu dzieł zdaje się pogrążona w ciemności. Na panujący dokoła mrok wskazują zdominowana przez czerń kolorystyka malowidła oraz sugestywna hiperbola ("Ciemności piętrzy zwał") w przypadku wiersza. Mimo nieprzeniknionej ciemności na obrazie McNeilla można wyodrębnić zarysy drzew oraz rzeki - elementów natury obecnych również w "Nokturnie" Staffa. Każde z dzieł tworzy nastrój głębokiej zadumy lub przygnębienia.</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Zawarte w tytułach wierszy odniesienia do muzyki narzucają odbiorcy pewien schemat interpretacji - sugerują analogię pomiędzy obiema dziedzinami sztuki, wskazują na ich bliskie pokrewieństwo pod względem sposobu obrazowania ("Melodia" Gałczyńskiego) czy wrażliwości estetycznej. Mogą też współtworzyć określony nastrój ("Nokturn" Staffa). Omawiany zabieg artystyczny zwraca uwagę czytelnika na warstwę brzmieniową wiersza oraz jego budowę, często nawiązującą do kompozycji utworu muzycznego ("Scherzo" Tuwima). </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Muzyczność wiersza, polegająca na nadaniu mu określonych właściwości prozodycznych, może współtworzyć jego nastrój. Efekt ten poeci osiągają dzięki naśladownictwu warstwy brzmieniowej utworów muzycznych, ich budowy czy dynamiki. Skonstruowana w ten sposób poezja może wywołać u odbiorcy emocje towarzyszące słuchaniu muzyki, takie jak melancholia, wzruszenie lub ekscytacja.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Muzyczność tekstów poetyckich mogą podkreślać zabiegi kompozycyjne, takie jak:</p>
<ul>
<li>rymy ("Jęk skargi leci w pustkę pól, / Z oddali zawył pies... / Najgłębszy serca mego ból / Jest niemy i bez łez."); </li>
<li>regularna budowa wiersza polegająca na stałej liczbie zestrojów akcentowych w każdym wersie ("Wesoło się śmiała - i nagle w płacz, / Sam śmiech ją rozpłakał i trzęsie");</li>
<li>instrumentacja głoskowa ("o tych palcach pachnących powojem");</li>
<li>paralelizm składniowy ("Wieczór nad leśnym tłumem drzew / Ciemności piętrzy zwał.", "Wieczór odsunął stary dzień / Gdzieś w niepowrotną dal.");</li>
<li>wyliczenia i powtórzenia ("dla tych rzęs, dla tych ust, dla tej ręki;").</li>
</ul>
<p> </p>
<p>Powyższe środki artystyczne nadają wierszowi określoną rytmikę, wymuszając jego melodyjną, dynamiczną interpretację głosową. Tempo utworu może się zmieniać - w zależności od zastosowanych przez poetę zabiegów kompozycyjnych. Równie istotna jest warstwa brzmieniowa "umuzycznionej" poezji, mogąca naśladować dźwięk poszczególnych instrumentów lub w znaczny sposób oddziaływać na nastrój wiersza (głoski bezdźwięczne oddają subtelność i harmonię, a dźwięczne - gwałtowność, chaos).</p><br>