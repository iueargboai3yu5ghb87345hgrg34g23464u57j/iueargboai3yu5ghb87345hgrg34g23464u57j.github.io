<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Poglądy państwa Młodziaków i ważne dla nich wartości:</p>
<ul>
<li>nowoczesność ("- Epoka, profesorze, epoka!");</li>
<li>pragnienie zmian polegających na zniszczeniu dorobku przeszłości i stworzeniu nowoczesnego świata ("Wszystko trzeba przebudować od nowa! Zburzyć w ojczyźnie wszystkie miejsca stare, pozostawić tylko młode miejsca, zburzyć Kraków!");</li>
<li>lekceważenie przestarzałych tradycji i idei ("Kto to Norwid?", "Epoka, profesorze, Epoka!");</li>
<li>niechęć wobec tradycyjnej roli matki ("[...] w ogóle matka trochę ją mierziła, nie lubiła matki. Wolała siostrę.");</li>
<li>sprzeciw wobec kary śmierci ("Kara śmierci jest przeżytkiem.")</li>
<li>pacyfizm ("Liga Narodów.");</li>
<li>rozum i nauka ("[...] Młodziak [...] inżynier i uświadomiony urbanista, [...] pozbawiony przesądów czerstwy pacyfista i wielbiciel naukowej organizacji pracy, z dowcipami i anegdotami naukowymi [...]");</li>
<li>sprawiedliwość i równość społeczna ("W Brazylii topią całe beczki soli, gdy u nas jest po sześć groszy za gram.");</li>
<li>zniesienie tradycyjnego podziału ról mężczyzny i kobiety ("[...] może chcesz, żeby on był na twoim utrzymaniu - w takim razie dam ci pieniędzy.");</li>
<li>pobłażliwe, "bezstresowe" wychowanie ("A może chcesz pojechać na <em>week-end</em> i nie wracać na noc? Nie wracaj w takim razie [...]");</li>
<li>wyzwolenie seksualne, liberalizm, swoboda obyczajów ("Kult dziewictwa ustał!");</li>
<li>pochwała wizji życia utrwalonej w romansach ("[...] i żeby to było dziecko poczęte przygodnie, łatwo, śmiało, hardo, w krzakach, na sportowej wycieczce z rówieśnikiem, jak opisuję w nowoczesnych romansach etc.");</li>
<li>niechęć do sztucznego, teatralnego zachowania, tzw. "póz" ("To poza! Poza! [...] przestań, zabroń!").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Młodziakowie mają liberalny stosunek do wychowania córki. Sami zachęcają ją do zachowań powszechnie uznawanych za kontrowersyjne (jak np. seks przedmałżeński czy dwudniowa wycieczka z przypadkowo poznanym kolegą) i potępianych przez konserwatywnych rodziców. Małżeństwo pochwala nowoczesność Zuty, przejawiającą się w ignorancji wobec tradycji i kultury ("Pensjonarka nic nie wiedziała o Norwidzie do Pimki. Pimko Norwidem gorszył się do pensjonarki. Matka śmiała się w Epoce.") Młodziaków rozpiera duma na myśl o ewentualnym nieślubnym dziecku Zuty. Traktują córkę przedmiotowo - jako trofeum lub dowód ich własnej postępowości ("Chłopiec staromodny i zmanierowany, nieumiejący ukryć zachwytu dla nowoczesnych atrybutów pensjonarki, był niejako językiem, którym [Młodziakowa] mogła smakować i wyczuć wszystkie uroki córki."). Wychowywana w ten sposób dziewczyna zachowuje się nienaturalnie, sprawia wrażenie przesadnie eleganckiej i obojętnej wobec otoczenia ("[...] jadła swój kompot w milczeniu, poprawnie, wstrzemięźliwie, nawet - heroicznie.").</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Rozwiązanie poniżej: </p>
<table border="1" style="border-collapse:collapse;width:452px;height:1573px;">
<tbody>
<tr style="height:46px;">
<td colspan="2" style="background-color:#99ccff;text-align:center;width:448px;height:43px;">forma nowoczesności</td>
</tr>
<tr style="height:46px;">
<td style="background-color:#99ccff;text-align:center;width:226.725px;height:43px;">forma pensjonarki</td>
<td style="background-color:#99ccff;text-align:center;width:218.275px;height:43px;">forma nowoczesnych rodziców</td>
</tr>
<tr style="height:60px;">
<td style="width:226.725px;height:155px;text-align:center;">lekceważący stosunek do kultury ("Kto to Norwid?")</td>
<td style="width:218.275px;height:155px;text-align:center;">sympatia dla zmian w obyczajowości, niechęć wobec tradycji ("Głębokie przemiany. Wielka rewolucja obyczajowa, ten wiatr, który burzy, podziemne wstrząsy, a my na nich. Epoka!")</td>
</tr>
<tr style="height:123px;">
<td style="width:226.725px;height:151px;text-align:center;">skrywana złośliwość ("[...] wybrała odpowiedni moment i kopnęła mnie z boku, krótko, zwięźle, w nogę, ukradkiem, nienawistnie i po łobuzersku, nie naruszając pozycji ciała ani wyrazu twarzy.")</td>
<td style="width:218.275px;height:151px;text-align:center;">aprobata dla niekulturalnego zachowania córki ("Matka śmiała się w Epoce.")</td>
</tr>
<tr style="height:55px;">
<td style="width:226.725px;height:136px;text-align:center;">nowoczesny język, oparty na zwięzłych komunikatach ("Przyjdziesz, punkt, na pewno, tak, nie, dobrze [...]", "<em>Własny język - pomyślałem - własny nowoczesny język!"</em>
</td>
<td style="width:218.275px;height:136px;text-align:center;">duma z nowoczesności Zuty ("Chłopiec staromodny i zmanierowany [...] był niejako językiem, którym mogła smakować i wyczuć wszystkie uroki córki [...]"</td>
</tr>
<tr style="height:48px;">
<td colspan="2" style="width:448px;height:62px;text-align:center;">skromne odżywianie ("[...] dziewczyna nowoczesna głodna jest wyższej klasy niż dziewczyna nowoczesna syta.")</td>
</tr>
<tr style="height:70px;">
<td style="width:226.725px;height:70px;text-align:center;">atletyczny wygląd, sportowe obuwie ("[...] pensjonarka również siedzi - siedzi doskonale, z nieco bolszewicką fizkulturą i w gumianych półbucikach.")</td>
<td style="width:218.275px;height:70px;text-align:center;">
<p>niechęć wobec tradycyjnych ról społecznych - matki, dziecka, kobiety, mężczyzny ("[...] wszyscy oni [...] nie lubili matki ani dziecka.", "[...] a może wolisz płacić za niego, żeby on był na twoim utrzymaniu - w takim razie dam ci pieniędzy.")</p>
</td>
</tr>
<tr style="height:50px;">
<td rowspan="7" style="width:226.725px;height:1036px;text-align:center;">powściągliwe, eleganckie zachowanie przy stole ("[...] jadła swój kompot w milczeniu, poprawnie, wstrzemięźliwie, nawet - heroicznie.") </td>
<td style="width:218.275px;height:67px;text-align:center;">pacyfizm ("Reorganizacja świata. Liga Narodów.")</td>
</tr>
<tr style="height:48px;">
<td style="width:218.275px;height:129px;text-align:center;">utopijna wizja przyszłości ("A wówczas Młodziakowa odetchnęła głęboko i rzekła inteligentnie, z wizją lepszego jutra i szklanych domów Żeromskiego [...]")</td>
</tr>
<tr style="height:85px;">
<td style="width:218.275px;height:197px;text-align:center;">swoboda obyczajów, wyzwolenie seksualne -  przejawiające się w zachęcaniu Zuty do życia powszechnie uznawanego za rozwiązłe i niemoralne ("- Pewnie, nic w tym złego! Zuta, jeżeli chcesz mieć dziecko nieślubne, bardzo proszę! A cóż w tym złego!")</td>
</tr>
<tr style="height:111px;">
<td style="width:218.275px;height:137px;text-align:center;">racjonalność i wiara w naukę ("pozbawiony przesądów czerstwy pacyfista i wielbiciel naukowej organizacji pracy, z dowcipami i anegdotami naukowymi [...]")</td>
</tr>
<tr style="height:57px;">
<td style="width:218.275px;height:207px;text-align:center;">swobodny, lecz modny ubiór - stylizowany na europejski ("[...] kształcił się w Paryżu i stamtąd przywiózł dryg europejski, czarniawy, w ubraniu - swobodny, w bucikach żółtych, giemzowych, nowych, [...] w kołnierzyku à la Słowacki i w rogowych okularach [...]")</td>
</tr>
<tr style="height:51px;">
<td style="width:218.275px;height:122px;text-align:center;">przedmiotowe traktowanie córki ("Zwłaszcza Młodziakowa dzieckiem nieślubnym córki pragnęła wysunąć się na czoło awangardy dziejów [...]")</td>
</tr>
<tr style="height:60px;">
<td style="width:218.275px;height:177px;text-align:center;">zgorszenie niekulturalnym zachowaniem Józia świadczące o hipokryzji Młodziaków ("Inżynierowa zbladła - i wpatrywała się we mnie jak zahipnotyzowana z oczami na wierzchu, najwyraźniej bała się mnie. Bała się!")</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Józio zauważa, iż Młodziakowie rywalizują w byciu nowoczesnymi ("Był to ich ulubiony konik. Gdy jedno zsiadało z niego, czując, że daleko się zagalopowało, drugie dosiadało i pędziło."). Na zmianę deklarują coraz bardziej kontrowersyjne poglądy, jak gdyby chcieli zaimponować bohaterowi lub sobie nawzajem. Choć pragną uchodzić za niezwykle postępowych, ich nowoczesność jest jedynie sposobem na podniesienie poczucia własnej wartości. Do realizacji swych ambicji wykorzystują córkę, którą traktują przedmiotowo, szczycąc się wszelkimi przejawami jej liberalnego zachowania oraz zachęcając ją do swobody obyczajów.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Józio sprawia wrażenie rozgoryczonego postawą przyprawiających mu gęby Młodziaków. Przestaje mu zależeć na zabieganiu o względy Zuty, dlatego zamierza zachowywać się tak, jak gdyby na niczym mu już nie zależało. Najpierw na przekór nowoczesności nazywa pensjonarkę "mamusią", co wywołuje niekontrolowany napad śmiechu u jej ojca. Młodziakowa zdaje się zaniepokojona nietypową sytuacją, a sama Zuta z trudem kryje swe poruszenie. Józia dziwią skrajne reakcje rodziny, która dotychczas dumnie deklarowała nowoczesność i tolerancję. Bohater wreszcie odzyskuje kontrolę nad własnym życiem ("Czułem, że odzyskałem możność."), dlatego postanawia to wykorzystać, jeszcze dobitniej manifestując swą obojętność wobec świata ("Więc aby utwierdzić się w ubóstwie i zaznaczyć, jak bardzo jest mi wszystko jedno, jak niegodny jestem czegokolwiek, zacząłem babrać się w kompocie, wrzucałem okruszyny, śmiecie, gałki z chleba, bekałem łyżeczką."). Niekulturalne zachowanie Józia polegające na "babraniu się w kompocie" wywołuje jawne oburzenie Młodziakowej, jednocześnie zdaje się bawić jej męża. Zuta z kolei "heroicznie" ignoruje całą sytuację. Swoimi działaniami bohater nieświadomie przyczynia się do ujawnienia hipokryzji rodziny, której rzekoma nowoczesność okazuje się jedynie kolejną z póz. Józio przyznaje, iż czuje się zaskoczony tak żywiołową reakcją: "Trudno powiedzieć, jakie wrażenie wywarło to na Młodziakach, nie spodziewałem się równie silnego wrażenia." Wreszcie z ekscytacją odkrywa władzę, jaką przez krótką chwilę ma nad Młodziakową: "Inżynierowa zbladła - i wpatrywała się we mnie jak zahipnotyzowana z oczami na wierzchu, najwyraźniej bała się mnie. Bała!"</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>