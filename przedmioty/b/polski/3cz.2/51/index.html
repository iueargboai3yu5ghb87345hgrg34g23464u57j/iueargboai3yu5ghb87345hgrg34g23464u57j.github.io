<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Anaforą w utworze jest słowo "kiedy". Jego wielokrotne użycie służy podkreśleniu, iż opisywana w utworze rzeczywistość nastanie dopiero w odległej przyszłości, w tej chwili jest nieosiągalna. W kilku wersach anafora obejmuje również czasownik w czasie przyszłym - "umrzemy". Przygnębiająca wymowa tych fragmentów silnie kontrastuje z idyllicznym opisem zaświatów.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Obraz zaświatów ukazany w wierszu:</p>
<ul>
<li>Bohaterowie spędzają czas beztrosko, na odpoczynku i zabawie. W oczekiwaniu na Sąd Ostateczny śpią, słuchają anielskiego śpiewu, oglądają sztuki odgrywane przez wiatry. Kiedy Bóg odpuszcza im grzechy, przywdziewają skrzydła i odlatują w stronę nieba.</li>
<li>Bohaterowie doświadczają mnóstwa doznań za pomocą zmysłów: wzroku ("na różnobarwnej świecącej fali"), słuchu ("śpiewać nam będą anielskie chóry / same preludia i uwertury"), smaku ("słodkiego wina i maku z miodem"), węchu ("a w nich pachnące czerwone róże") oraz temperatury ("Słońce, nie piekąc zbytecznie, świeci").</li>
<li>Po śmierci jest pod dostatkiem wszystkiego, czego brakowało bohaterom w życiu doczesnym - jedzenia, napojów, czystych ubrań, a także rozrywek w postaci koncertów czy teatru.</li>
<li>Nastrój panujący w zaświatach jest radosny, sielski; bohaterowie mogą do woli odpoczywać i miło spędzać czas, nie troszcząc się o sprawy materialne. Anioły dbają o dobre samopoczucie bohaterów, usługują im i zapewniają rozrywkę.</li>
</ul>
<p> </p>
<p>b) Niezwykłość opisywanych w utworze zaświatów polega na tym, iż w nadmiarze oferują to, czego często brakuje w życiu doczesnym, czyli pożywienie, czystą odzież oraz czas wolny. Co istotne, bohaterowie pojmują niebo na ziemski sposób. Do opisu zagadnień metafizycznych używają dobrze znanych, prozaicznych pojęć ("zawsze bez miary mięsa i chleba"). Tytuł utworu sugeruje, że prości ludzie ("niektóra biedota"), wiodący życie pełne cierpień, pocieszają się perspektywą odmiany losu po śmierci.</p><br>