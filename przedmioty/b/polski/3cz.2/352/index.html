<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Scena, w której esesmani - ku uciesze tłumu - upokarzali Żyda, odzwierciedla antysemickie nastroje panujące w okupowanej Warszawie. Starcowi pozornie nie wyrządzono żadnej krzywdy, ścinanie brody mogło wydawać się przechodniom niewinne, a nawet zabawne ("Z Żydem przecież nic złego się nie działo: tyle że można go było bezkarnie na tej beczce postawić, że ludzie zaczynali już rozumieć, że to jest bezkarne i ze budził śmiech."). Mimo to sposób, w jaki potraktowali go Niemcy - w dodatku w miejscu publicznym - silnie oddziałał na świadomość mieszkańców. Ci zaczęli postrzegać Żydów jako bezwartościowe, pozbawione ludzkiej godności istoty, zasługujące na pogardę i cierpienie. Ponadto fakt, iż starzec nie stawiał oporu swym oprawcom, zdaje się zapowiadać bierność więźniów getta podczas transportu do obozu koncentracyjnego. Bezczynność wobec zagłady utrwalała powszechne przekonanie, że Żydzi godzą się na swój los i w związku z tym można bezkarnie ich poniżać.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Słowa Marka Edelmana ("Najważniejsze ze wszystkiego jest nie dać się wepchnąć na beczkę.") sugerują, iż powinnością każdego człowieka jest walka w obronie własnej godności. Aby ją zachować, pod żadnym pozorem nie może pozwolić, by ktokolwiek postawił go w upokarzającej sytuacji - takiej jak ta, w której stojącemu na beczce Żydowi obcinano brodę. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Niemcy zapewniali sobie posłuszeństwo Żydów poprzez:</p>
<ul>
<li>przydzielanie im numerów i podtrzymywanie złudnej nadziei na ocalenie ("Niemcy rozdali te numerki i tym, którzy je otrzymali, obiecano przetrwanie.");</li>
<li>fałszywe obietnice bezpieczeństwa dla pracowników fabryk ("Z kolei ogłoszono, że mają prawo do życia pracownicy fabryk.");</li>
<li>rozdawanie chleba i marmolady za dobrowolne zgłoszenie się do pracy w obozie ("Wszystkim, którzy się zgłoszą na roboty, po trzy kilo chleba i marmoladę.").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Uczucia, zjawiska i postawy tworzące obraz umierania głodujących Żydów:</p>
<ul>
<li>agonia ("Niektórzy zasypiają na ulicy z kęsem chleba w ustach [...].");</li>
<li>kanibalizm ("[...] trzydziestoletnia kobieta, Rywka Urman, odgryzła kawałek swego dziecka [...]."); </li>
<li>upokarzająca wegetacja ("Czarni i brzydcy leżą osłabli z głodu w wilgotnej pościeli i czekają, aż ktoś przyniesie im owies na wodzie albo coś ze śmietnika.");</li>
<li>obojętność na cudze cierpienie ("Ludzie otaczali ją [Rywkę Urman] na podwórku w ciszy, w całkowitym milczeniu.");</li>
<li>porzucanie własnych dzieci ("[...] zeznała, że podrzuciła je na ulicy, bo gmina nie chce chować bez pieniędzy [...].");</li>
<li>zezwierzęcenie ("Miała szare, potargane włosy, szarą twarz i obłąkane oczy.");</li>
<li>brzydota ("Śmierć z głodu była równie nieestetyczna jak życie.");</li>
<li>desperacja, uleganie prymitywnym instynktom ("Ich dzieci wyrywają na ulicy przechodniom paczki z rąk w nadziei, że tam jest chleb, i natychmiast wszystko pożerają.", "[...] trzeba było sprowadzić policję, żeby odgoniła tłum, który wyrywał dzieciom jedzenie.").</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Głód wywiera negatywny wpływ na wygląd ("czarni i brzydcy"), zdrowie ("Niektórzy zasypiają na ulicy z kęsem chleba w ustach [...].") oraz zachowanie ("[...] natychmiast wszystko pożerają.") Żydów. Niektórzy w akcie desperacji dopuszczają się czynów, które w innych okolicznościach można by uznać za niemoralne, wręcz bestialskie. Do owych nieetycznych zachowań należą m.in. kradzież ("Ich dzieci wyrywają na ulicy przechodniom paczki z rąk w nadziei, że jest tam chleb [...]."), kanibalizm ("[...] trzydziestoletnia kobieta, Rywka Urman, odgryzła kawałek swojego dziecka [...].") lub zbezczeszczenie zwłok dziecka ("[...] Borensztajn Chudesa wyznała, że podrzuciła je na ulicy, bo gmina nie chce chować bez pieniędzy [...]."). Powolna agonia zmusza głodujących do porzucenia dawnych wartości - takich jak np. solidarność czy empatia ("Ludzie otaczali ją na podwórku w ciszy, w całkowitym milczeniu.”)  - oraz podporządkowania się prymitywnym, zwierzęcym instynktom. Zaczyna panować prawo silniejszego - w konsekwencji dorośli pozbawiają dzieci szansy na przeżycie ("[...] trzeba było sprowadzić policję, żeby odgoniła tłum, który wyrywał dzieciom jedzenie."). Obraz głodujących Żydów w relacji Edelmana jawi się jako makabryczny i przygnębiający.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowa odpowiedź:</p>
<p>Obraz Krawczyka przedstawia grupowe zdjęcie Żydów, opieczętowane i gotowe do wysyłki. Tytuł dzieła - "Przesyłka bez wartości" - nawiązuje do czasów Holocaustu, kiedy naziści masowo wysyłali Żydów do obozów koncentracyjnych. Więźniowie traktowani byli przedmiotowo. Przydzielano im numery i - niczym zwierzęta - wabiono ich do wagonów transportowych obietnicą chleba. Na szczególny cynizm nazistów wskazuje fakt, iż byli oni gotowi zmarnować oferowane Żydom pożywienie, byle tylko podtrzymać ich nadzieję na ocalenie. Sam transport odbywał się w warunkach uwłaczających ludzkiej godności. Żydzi bardziej niż żywych, czujących pasażerów przypominali bezwartościowy towar, przeznaczony unicestwienia - na co wskazuje tytuł obrazu Jerzego Krawczyka.</p><br>