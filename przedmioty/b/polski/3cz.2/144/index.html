<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Tekst stanowi relację z nocy i poranka spędzonych przez Justynę Bogutównę. Narrator szczegółowo opisuje kolejne sny kobiety i ich wpływ na jej psychikę. Bohaterka wielokrotnie budzi się i ponownie zasypia. Po niespokojnej nocy nadchodzi równie przygnębiający dzień - Justyna zdaje się doprowadzona na skraj wytrzymałości psychicznej. Dręczą ją wyrzuty sumienia z powodu dokonanej aborcji. Mowa pozornie zależna umożliwia czytelnikowi wgląd w potok myśli załamanej bohaterki, która nie czuje motywacji, by wstać z łóżka.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Justynie śnią się kolejno:</p>
<ul>
<li>ciemny korytarz prowadzący do pokoju, w którym leży niepochowane ciało Karoliny Bogutowej, matki bohaterki; </li>
<li>rejs kamiennym okrętem bez załogi, pokładu ani komina;</li>
<li>makabryczna wizja jej własnego nienarodzonego dziecka, które przed śmiercią przypomina Jadwisię.</li>
</ul>
<p> </p>
<p>b) Narrator przedstawia sny bohaterki w najdrobniejszych szczegółach. Opisy są wyraziste i doskonale odwzorowują charakterystyczne dla snu cechy, takie jak chaos, surrealizm czy dynamizm. Sceneria poszczególnych obrazów ulega nieustannym przemianom, zawiera elementy groteskowe, niepasujące do pozostałych (np. okręt z kamienia, rozpływające się w dłoniach dziecko czy korytarz prowadzący do pokoju Jasi, w którym jednak Justyna zastaje własną matkę). Narrator relacjonuje sny bohaterki z jej perspektywy - za pomocą mowy pozornie zależnej ukazuje emocje towarzyszące śniącej kobiecie ("Było tak, że leży tu już dawno, że zapomnieli ją pochować. I to też było gorsze niż sama prawda, że matka umarła."; "Następny sen był piękny.").</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Obecne we fragmencie motywy oniryczne odzwierciedlają stan psychiczny bohaterki. Podkreślają traumatyczność zdarzeń, które prześladują Justynę w koszmarach. Dzięki temu czytelnik może zrozumieć, iż kobieta nie tylko nie pogodziła się ze śmiercią matki, ale również wstydzi się aborcji, ma z jej powodu wyrzuty sumienia. Sny ujawniają emocje i lęki, które na co dzień bywają tłumione ("Pamiętałą [...], jak tam w łóżku leżała w nocy po tych bólach, cicho, żeby ludzi nie pobudzić [...]"). Przedstawiają Justynę jako wrażliwą i troskliwą osobę. Motywy oniryczne zdają się wreszcie znosić granicę między tym, co realne, a tym, co urojone - między jawą a snem. Ukazują w ten sposób tragizm sytuacji, w jakim znajduje się bohaterka - uciekająca od rzeczywistości w świat złudzeń i wspomnień ("A Justynie się nie chciało ani wstać, ani jeść, ani wyjść, tylko dobrze jej tak było leżeć i płakać, i o jednym myśleć.").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Justyna jest roztrzęsiona oraz załamana, o czym świadczy niespokojny, pełen koszmarów sen. Budzi się z płaczem i aż do południa roztrząsa ostatnie zdarzenia. Stosowana przez narratora mowa pozornie zależna odzwierciedla krytyczny stan emocjonalny bohaterki, którą dręczą wyrzuty sumienia: "To gdzie się to dzieciątko miało obrócić ze swoim ratunkiem [...]?". Justynie doskwiera apatia - dziewczyna tak silnie przeżywa śmierć matki oraz własnego dziecka, że nie ma ochoty wstać z łóżka ani jeść. Całą swą uwagę przekierowuje na przeszłość, co przekłada się na zignorowanie teraźniejszości i przyszłości. To jedne z oznak depresji.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Przykładowe fragmenty uzasadniające słuszność sformułowanej opinii:</p>
<ul>
<li>"Była to droga do Jasi, taka sama, a przecież gorsza i straszniejsza niż naprawdę." </li>
<li>"I to też było gorsze niż sama prawda, że matka umarła."</li>
<li>"Zesmutniało jak mała Jadwisia."</li>
<li>"A tamto jej dziecko, co miało być i go nie było, gorzej było biedne."</li>
<li>"Pamiętała najwięcej i ciągle jej się to przypominało, że jak tam w łóżku leżała w nocy po tych bólach, cicho, żeby ludzi nie pobudzić, to się poruszyła. I ono się tak z niej wymkło jak myszka."</li>
<li>"Cały świat go nie chciał, rodzony ojciec go nie chciał i tylko w niej jednej miało schówek."</li>
<li>"To gdzie się miało to dzieciątko obrócić ze swoim ratunkiem, kiedy ona sama i ona tak mu zrobiła?"</li>
</ul>
<p> </p>
<p>b) Takie ukształtowanie narracji umożliwia czytelnikowi bezpośredni wgląd w myśli oraz emocje bohaterki. Jednocześnie relacja z przeżyć wewnętrznych Justyny sprawia wrażenie naturalnej i autentycznej, ponieważ nie zaburzają jej porządkujące wypowiedź komentarze narratora. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>