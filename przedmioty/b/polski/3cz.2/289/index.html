<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W sytuacji lirycznej uczestniczy dwóch bohaterów. Jako pierwszy pojawia się starzec z drewnianą protezą zamiast jednej z nóg ("Postukiwał dziadyga o ziem kulą drewnianą, / Miał ci nogę obciętą aż po samo kolano."). "Dziadyga" jest brodaty i łysy ("Znikła [...] i łysina, i broda"), ma przekrwione oczy ("Stał i patrzał tym białkiem, co w nim pełno czerwieni"), a jego jedyny dobytek stanowi "torba żebracza".  Wędrującego w bliżej nieokreślonym celu ("Szedł skądkolwiek gdziekolwiek [...]") mężczyznę można uznać za nieatrakcyjnego, wręcz odpychającego - co wkrótce zauważy napotkana przez niego rusałka ("Wytrzeszczyła nań oczy [...]"). Tę starzec traktuje pogardliwie - nazywa ją m.in. "czarcim nasieniem", wyśmiewa również jej powściągliwość i nadmierną ostrożność ("Czemuż jeno całujesz mą kłodę stroskaną?"). Swym zachowaniem bohater wyraźnie prowokuje nimfę wodną do dalszych pieszczot ("Za wysokie snadź progi [...]"). Działanie to odnosi zamierzony skutek, ponieważ rusałka postanawia wreszcie porwać ofiarę w głąb strumienia.</p>
<p>Drugim z bohaterów jest rusałka ("Wychynęła z głębi rusałczana dziewczyca"). Tajemniczą istotę narrator określa mianem "pokuśnicy obrzydłej" - prawdopodobnie ze względu na utrwalony w podaniach ludowych wizerunek nimfy wodnej jako demonicznej kusicielki, która uwodzi samotnych wędrowców, aby następnie ich utopić. Niewiele wiadomo na temat wyglądu rusałki - poza faktem, iż ma ona piękne, a jednocześnie przerażające oczy ("szmaragdowe płoszydła"). Nimfa zdaje się onieśmielona brzydotą starca, dlatego - dlatego namiętnie całuje jego drewnianą nogę ("Całowała uczenie i łechtliwie, i czule, / Oj da-dana, da-dana! - tę drewnianą, tę kulę!"). Choć z początku cierpliwie znosi drwiny mężczyzny, wkrótce ulega jego osobliwym zalotom ("Pójdźże ze mną, dziadoku - dziaduleńku, dziadygo!") i porywa go do swego podwodnego świata ("Pociągnęła za brodę i za torbę żebraczą / Do tych nurtów pochłonnych, co się w słońcu inaczą."). Rusałka rozumie konsekwencje swego czynu ("Będziesz pijał z mej wargi pocałunki śmiertelne!") - świadomie zabija starca, ujawniając w ten sposób swe okrucieństwo.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Dziad reprezentuje świat realny, a rusałka - fantastyczny. Owa dwoistość rzeczywistości dowodzi inspiracji Leśmiana tradycją romantyczną, która zakładała współistnienie elementów prawdopodobnych i baśniowych.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Wielokrotnie wspominana w utworze drewniana noga dziadygi odgrywa rolę lejtmotywu. Na niej też opiera się wieńcząca balladę puenta. Unosząca się na wodzie drewniana kula ("Wypłynęła zwycięsko - oj da-dana, da-dana!") zdaje się symbolizować triumf natury nad człowiekiem, który często wykorzystuje ją do uwłaczających celów ("Wyzwolona z kalectwa, wypłukana ze sromu!") lub pozbawia niezależności ("Grzała gnaty ku słońcu ku swobodzie, ku życiu!").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Język "Ballady dziadowskiej" cechuje bogaty język, pełen zróżnicowanych środków stylistycznych. Wśród nich można wyróżnić:</p>
<ul>
<li>neologizmy ("strumienić", "dziewczyca", "płoszydło"); </li>
<li>metafory ("Będziesz pijał z mej wargi pocałunki śmiertelne!");</li>
<li>prozaizmy ("dziadyga", "gęba", "wymoczek");</li>
<li>wyliczenia ("Wypłynęła - niczyja, nie należna nikomu, / Wyzwolona z kalectwa, wypłukana ze sromu!");</li>
<li>pytania retoryczne ("Pieszczotami to drewno chcesz pokusić do grzechu?");</li>
<li>epitety ("pokuśnica <span style="text-decoration:underline;">obrzydła</span>", "torba <span style="text-decoration:underline;">dziadowska</span>");</li>
<li>powtórzenia ("Oj da-dana, da-dana!", "Nie wiedziała, jak pieścić - nie wiedziała, jak nęcić?").</li>
</ul>
<p> </p>
<p>Liczne powtórzenia nie tylko dynamizują akcję - przede wszystkim upodabniają utwór do ludowej bajędy, nadając mu gawędziarski charakter. Szczególnie często pojawia się w utworze zwrot "Oj da-dana, da-dana!", pełniący funkcję refrenu. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Rozwiązanie poniżej: </p>
<table border="1" style="border-collapse:collapse;width:424px;height:109px;">
<tbody>
<tr style="height:36px;">
<td style="background-color:#99ccff;text-align:center;">czasownik</td>
<td style="background-color:#99ccff;text-align:center;">rzeczownik</td>
<td style="background-color:#99ccff;text-align:center;">przymiotnik</td>
</tr>
<tr style="height:36px;">
<td style="width:138px;height:36px;text-align:center;">"strumienić"</td>
<td style="width:138px;height:36px;text-align:center;">"dziewczyca"</td>
<td style="width:138px;height:36px;text-align:center;">"poklękła"</td>
</tr>
<tr style="height:41px;">
<td style="width:138px;height:41px;text-align:center;">"pośmieszyć"</td>
<td style="width:138px;height:41px;text-align:center;">"płoszydło"</td>
<td style="width:138px;height:41px;text-align:center;">"pochłonny"</td>
</tr>
</tbody>
</table>
<p> </p>
<p>a) Budowa słowotwórcza wybranych neologizmów:</p>
<ul>
<li>strumienić = strumień (podst. słow.) + ić (końc. fleks.); wyr. podst. - strumień;</li>
<li>płoszydło = płosz (podst. słow.) + ydło (przyrostek); wyr. podst. - płoszyć;</li>
<li>pochłonny = po (przedrostek) + chłonn (podst. słow.) + y (końc. fleks.); wyr. podst. - chłonny.</li>
</ul>
<p> </p>
<p>Powyższe neologizmy utworzono za pomocą formantów istniejących w języku polskim i powszechnie używanych, a więc zgodnie z regułami słowotwórczymi.</p>
<p> </p>
<p>b) Zastosowane neologizmy budują w utworze nastrój tajemniczości i egzotyki, oprócz tego silnie oddziałują na wyobraźnię odbiorcy.</p><br>