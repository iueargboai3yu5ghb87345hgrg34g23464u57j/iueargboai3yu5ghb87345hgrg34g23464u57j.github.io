<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Trudno jednoznacznie określić wiek podmiotu lirycznego. Wiadomo jedynie, iż jest on płci męskiej ("Od początku wiedziałem [...]"), a swą wypowiedź adresuje do własnego ojca ("i egzotyczne ptaki mogą się wydostać / wreszcie na zewnątrz, tato."). Osoba mówiąca zdaje się znajdować w odmiennym stanie świadomości, być może jest martwa ("A teraz leżę z dziurą w głowie [...]"). Dzięki temu doświadcza niezwykłych wizji - obserwuje, jak mieszkanie i znajdujące się w nim meble ożywają pod wpływem wdzierającej się zewnątrz natury ("kwitną tapety, fotel, zakwita plusz kanap").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Podmiot liryczny wypowiada się w pierwszej osobie ("Od początku wiedziałem [...]") - jako szczególnie wrażliwy obserwator otaczającej go rzeczywistości ("Więc tak to wygląda, / że manekiny mają dziś władzę nad nami / i dekorują sobie kuchnię obrazkami / z naszych książek dziecięcych."). Osoba mówiąca zwraca się do własnego ojca ("i egzotyczne ptaki mogą się wydostać / wreszcie na zewnątrz, tato.").</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>Podmiot liryczny zauważa, iż manekiny przejęły kontrolę nad życiem człowieka ("Więc tak to wygląda, / że manekiny mają dziś władzę nad nami"). Wyznaje, iż od dłuższego czasu przeczuwał nadejście tej chwili ("Od początku wiedziałem, że to się tak skończy"). Wczesnymi zapowiedziami przyszłych zmian były "listy z przyprawami", które odcisnęły szczególne piętno na życiu osoby mówiącej ("[...] musiałem się z nimi / jakoś ukryć, w ciemności, sam, zamykać oczy.").</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Aluzje do zawartych w podręczniku fragmentów prozy Brunona Schulza:</p>
<ul>
<li>organiczna siła przekształcająca wytwory działalności człowieka ("[...] kwitną ściany, / kwitną tapety, fotel zakwita plusz kanap");</li>
<li>ojciec jako adresat wypowiedzi lirycznej ("tato");</li>
<li>motyw manekina ("Więc tak to wygląda, / że manekiny mają dziś władzę nad nami");</li>
<li>motyw ciemności ("[...] musiałem się z nimi / jakoś ukryć, w ciemności, sam, zamykać oczy.");</li>
<li>tytuł utworu ("Cynamon i goździki") nawiązujący do "Sklepów cynamonowych".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Poeta nawiązuje do kilku szczególnie ważnych wydarzeń z życia Schulza. Można wśród nich wyróżnić: debiut literacki ("egzotyczne ptaki"), izolację w getcie ("[...] wreszcie na zewnątrz, tato") oraz śmierć w wyniku postrzału ("A teraz leżę z dziurą w głowie [...]").</p>
<p> </p><br>