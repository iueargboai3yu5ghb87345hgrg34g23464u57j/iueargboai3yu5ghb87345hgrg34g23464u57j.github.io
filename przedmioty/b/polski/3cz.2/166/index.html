<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Bohater ma trzydzieści lat.</li>
<li>Mężczyzna zdaje się zawieszony w okresie dojrzewania - nie czuje się ani dzieckiem, ani dorosłym. Nie potrafi określić swej tożsamości, gdyż jego styl życia nie wpisuje się w powszechne wyobrażenie o statecznym trzydziestolatku. Bohater mimo dojrzałego wieku nie zdołał jeszcze ustabilizować swej sytuacji zawodowej. Ponieważ nie założył rodziny, poza doraźnymi zajęciami nie ma innych obowiązków. W odróżnieniu od swych żonatych rówieśników prowadzi bogate życie towarzyskie; często spotyka się ze znajomymi w kawiarniach i barach, grywa w brydża. Rozterki bohatera wzmagają nadopiekuńcze ciotki, odczuwające dyskomfort z powodu jego "nieokreśloności".</li>
<li>Bohater przechodzi kryzys tożsamości. Nie ma własnej rodziny ani stałej pracy, w dodatku prowadzi styl życia, który zdaniem innych nie przystoi mężczyźnie w jego wieku. Nieudane próby przeniknięcia do świata dorosłych niepokoją Józia, stają się przyczyną jego narastającej frustracji. Ponieważ ma on świadomość upływającego czasu, chciałby określić wreszcie swą tożsamość, stać się "kimś". Zadanie to utrudniają najbliżsi znajomi bohatera - młodzieńcy oraz zdziecinniali starcy ("ciotki kulturalne") - postrzegający go przez pryzmat własnej niedojrzałości, głupoty czy naiwności.  </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Rozwiązanie poniżej: </p>
<table border="1" style="border-collapse:collapse;width:573px;height:229px;">
<tbody>
<tr style="height:37px;">
<td colspan="2" style="background-color:#99ccff;text-align:center;height:37px;width:572px;">Określenia związane z</td>
</tr>
<tr style="height:46px;">
<td style="background-color:#99ccff;text-align:center;height:46px;width:286px;">dojrzałością:</td>
<td style="background-color:#99ccff;text-align:center;height:46px;width:286px;">niedojrzałością:</td>
</tr>
<tr style="height:10px;">
<td style="width:286px;height:10px;text-align:center;">
<p>"człowiek";</p>
</td>
<td style="width:286px;height:10px;text-align:center;">"nieopierzony";</td>
</tr>
<tr style="height:42px;">
<td style="width:286px;height:42px;text-align:center;">"mężczyzna";</td>
<td style="width:286px;height:42px;text-align:center;">"chłystek";</td>
</tr>
<tr style="height:42px;">
<td style="width:286px;height:42px;text-align:center;">"motyl";</td>
<td style="width:286px;height:42px;text-align:center;">"faza rozwoju pośrednia, przejściowa";</td>
</tr>
<tr style="height:39px;">
<td style="width:286px;height:39px;text-align:center;">"dorosły";</td>
<td style="width:286px;height:39px;text-align:center;">"dziecko";</td>
</tr>
<tr style="height:41px;">
<td style="width:286px;height:41px;text-align:center;">"elegancja";</td>
<td style="width:286px;height:41px;text-align:center;">"chłopię";</td>
</tr>
<tr style="height:39px;">
<td style="width:286px;height:39px;text-align:center;">"rozum";</td>
<td style="width:286px;height:39px;text-align:center;">"poczwarka";</td>
</tr>
<tr style="height:40px;">
<td style="width:286px;height:40px;text-align:center;">"powaga";</td>
<td style="width:286px;height:40px;text-align:center;">"niedorostek";</td>
</tr>
<tr style="height:36px;">
<td style="width:286px;height:36px;text-align:center;">"dystynkcja";</td>
<td style="width:286px;height:36px;text-align:center;">"wyrostek";</td>
</tr>
<tr style="height:42px;">
<td style="width:286px;height:42px;text-align:center;">"sądy dojrzałe";</td>
<td style="width:286px;height:42px;text-align:center;">"podlotek";</td>
</tr>
<tr style="height:38px;">
<td style="width:286px;height:38px;text-align:center;">"wzajemne uznanie";</td>
<td style="width:286px;height:38px;text-align:center;">"głupota";</td>
</tr>
<tr style="height:42px;">
<td style="width:286px;height:42px;text-align:center;">"hierarchia";</td>
<td style="width:286px;height:42px;text-align:center;">"naiwność";</td>
</tr>
<tr style="height:42px;">
<td style="width:286px;height:42px;text-align:center;">"wartość".</td>
<td style="width:286px;height:42px;text-align:center;">"zieloność";</td>
</tr>
<tr style="height:42px;">
<td style="width:286px;height:42px;text-align:center;">-</td>
<td style="width:286px;height:42px;text-align:center;">"nieokreśloność".</td>
</tr>
</tbody>
</table>
<p> </p>
<p>Określenia związane z niedojrzałością są potoczne lub nacechowane negatywnie, sugerują jej błahość oraz przejściowy charakter. Podkreślają również lekceważący stosunek narratora do opisywanego stanu. Słownictwo dotyczące dojrzałości jest z kolei neutralne, budzi szacunek, świadczy o powadze i "kompletności" dorosłego życia, które chciałby wieść Józio.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<ul>
<li>Sobowtór wygląda na wystraszonego, na co wskazują pochylona głowa i ręce wyciągnięte wzdłuż ciała. Bohater prędko rozpoznaje w nim siebie samego - dostrzega poszczególne części ciała, które określa mianem "dokładnie określonych, skonkretyzowanych". Sylwetka sobowtóra eksponuje wszelkie znaki szczególne czy niedoskonałości urody Józia ("Wady i usterki wypełzały mu na światło dzienne"). Dokładny wygląd postaci pozostaje dla czytelnika tajemnicą - wiadomo jedynie, iż bohater postrzega swą powierzchowność jako "dziwną" i "przypadkową".</li>
<li>Pojawienie się sobowtóra budzi w bohaterze mieszane uczucia. Wprawdzie Józio dostrzega w tajemniczej postaci odbicie własnego wizerunku ("A więc taki byłem."), nie chce jednak uwierzyć, iż tak właśnie wygląda, nie godzi się z takim stanem rzeczy ("Precz! Precz! Nie, to wcale nie ja!"). Uważa sobowtóra za formę narzuconą z zewnątrz, sprzeczną z tym, jak postrzega sam siebie ("[...] a ja właściwie jestem inny!"). Dziwna wizja wywołuje oburzenie Józia, który postanawia ukształtować swą tożsamość na nowo ("Ach, stworzyć formę własną! Przerzucić się na zewnątrz! Wyrazić się!").</li>
<li>Sobowtór symbolizuje sposób, w jaki postrzegają osobowość bohatera inni ludzie. Niezgoda na narzuconą społeczną rolę czy styl życia oznacza dla Józia pracę nad kreowaniem własnej indywidualności.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Pod wpływem otoczenia Józio podaje w wątpliwość swe życiowe wybory. Przede wszystkim opiera poczucie własnej wartości na cudzej opinii. Ponieważ nie potrafi jednoznacznie określić swej tożsamości, uważa się za gorszego od ustatkowanych rówieśników, mających stałe prace i konkretne plany na życie. Największą presję wywierają na bohatera jego ciotki ("ćwierćmatki doczepione, przyłatane, ale szczerze kochające"); czują się niezręcznie wobec jego "nieokreśloności", dlatego domagają się od niego jasnych deklaracji w tej kwestii. Nacisk z ich strony najwyraźniej wywołuje zamierzony skutek: Józio zaczyna wierzyć, że jego dotychczasowy styl życia nie przystoi dojrzałemu, trzydziestoletniemu mężczyźnie. Wiek bohatera symbolicznie odzwierciedla przełomowy moment w jego życiu, składnia do podjęcia zdecydowanych działań. Próby wkroczenia w świat dorosłych okazują się bezowocne, gdyż infantylni znajomi bohatera nadal postrzegają go jako chłopca. Józio uważa tę barierę za nieprzekraczalną. Wątpi we własną sprawczość ("nie jesteśmy samoistni"), uważa się raczej za wytwór cudzej perspektywy: "musimy być takimi, jakimi nas widzą [...]".</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Józio nie chce przyjąć tożsamości narzuconej z zewnątrz ("Nie, to wcale nie ja!"), którą nazywa "obcą" oraz "przypadkową". W akcie buntu decyduje się "stworzyć formę własną", czyli świadomie i samodzielnie określić swój "sposób bycia", obraz siebie samego w oczach innych ludzi. Wykreowany w ten sposób wizerunek mógłby odzwierciedlać prawdziwą osobowość bohatera. Józio pragnie odzyskać kontrolę nad własnym życiem - aby tego dokonać, musi okiełznać i ukształtować na nowo formę, która z zasady zniewala człowieka, sprawiając, iż "powstaje w nas coś, co nie jest z nas".</p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Aby zamanifestować swą wolność w świecie, bohater buntuje się przeciw formie narzuconej z zewnątrz. Pragnie stworzyć własną - taką, która odzwierciedlałaby jego wnętrze ("Niech kształt mój rodzi się ze mnie, niech nie będzie zrobiony mi!"). Próbuje tego dokonać za pomocą słowa pisanego ("Wzburzenie pcha mnie do papieru.").</p><br>