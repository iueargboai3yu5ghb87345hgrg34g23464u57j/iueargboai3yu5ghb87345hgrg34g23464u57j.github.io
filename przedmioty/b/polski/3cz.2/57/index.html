<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Osoba mówiąca to dorosła kobieta, która opowiada obecnemu partnerowi historię swej młodzieńczej miłości. Przedstawia się jako "zwyczajna kobieta, / która tylko wie, / kiedy / zdradzić cudzy sekret".</li>
<li>Opowiada o swym dzieciństwie, kiedy bez wzajemności zakochała się w pewnym studencie. </li>
<li>W pierwszej części utworu podmiot liryczny kieruje swą wypowiedź do bliżej nieokreślonego adresata, o młodszej wersji siebie wyraża się w trzeciej osobie ("kochała się", "chciała"). Następnie zwraca się bezpośrednio do siebie z przeszłości - używa w tym celu czasowników w pierwszej osobie ("idź", "widzisz", "rozumiesz").</li>
<li>Osobie mówiącej towarzyszy jej obecny partner, prawdopodobnie mąż ("ten, co mnie objął, / to nie jest twój student"). </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<ul>
<li>Osoba mówiąca wspomina czasy swego dzieciństwa, kiedy kochała się bez wzajemności w pewnym studencie. Wybiera właśnie tę sytuację, gdyż odczuwa potrzebę rozprawienia się z przeszłością. Podmiot liryczny z rozczuleniem przywołuje w pamięci swą dawną naiwność i dziecinność ("Czuję wesołą litość / dla paru wierszyków"). Kobieta oczekuje, że jej obecny partner obejmie ją, śmiejąc się.</li>
<li>Opowiedziana historia świadczy o niezwykłej dojrzałości osoby mówiącej, która potrafi się zdobyć na autorefleksję. Jednocześnie kobieta sprawia wrażenie pozbawionej marzeń - te uważa za nieosiągalne, prowadzące do rozczarowań ("Zabawna mała. / Skądże mogła wiedzieć, / że nawet rozpacz przynosi korzyści, / jeżeli dobrym trafem / pożyje się dłużej."). Osoba mówiąca ceni swe proste życie ("Nic ci nie jestem winna, / zwyczajna kobieta, / która tylko wie, / kiedy / zdradzić cudzy sekret."). Uważa, że idealizm i marzenia są skazane na porażkę, prędzej czy później muszą umrzeć ("Mam kilka fotografii / z jej krótkiego życia.", "Nie patrz tak na nas / tymi swoimi oczami / zanadto otwartymi, / jak oczy umarłych.")</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przykładowa odpowiedź:</p>
<p>W dzieciństwie osoba mówiąca obwiązała zdrową głowę bandażem, aby zwrócić na siebie uwagę ukochanego. Jako dorosła kobieta opowiada tę historię partnerowi w podobnym celu - aby zainteresował się nią, okazał jej wsparcie. Choć podmiot liryczny manifestuje swą dojrzałość, w rzeczywistości powiela pewne zachowania z przeszłości - udaje rozpacz (spowodowaną bólem fizycznym lub przykrymi wspomnieniami), aby wzbudzić litość ukochanej osoby.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<table border="1" style="border-collapse:collapse;width:522px;height:348px;">
<tbody>
<tr style="height:37px;">
<td colspan="2" style="background-color:#99ccff;text-align:center;">Sposób przeżywania miłości</td>
</tr>
<tr style="height:44px;">
<td style="background-color:#99ccff;text-align:center;">przez dziewczynkę</td>
<td style="background-color:#99ccff;text-align:center;">przez dojrzałą kobietę </td>
</tr>
<tr style="height:298px;">
<td style="width:257.5px;height:298px;text-align:center;">
<p>Kocha platonicznie - wystarczy jej, aby ukochany spojrzał nią.</p>
<p>Zachowuje się niedojrzale. W akcie desperacji bandażuje zdrową głowę, aby zwrócić na siebie uwagę studenta.</p>
<p>Jest uparta. Nie rezygnuje z uczucia, które z powodu braku wzajemności skazane jest na porażkę.</p>
</td>
<td style="width:257.5px;height:298px;text-align:center;">
<p>Kocha mężczyznę, który odwzajemnia jej uczucia. Prawdopodobnie wyzbyła się wszelkich marzeń i złudzeń, obniżyła swe oczekiwania względem miłości ("Nie szarp za klamkę - / ten, co się roześmiał, / ten, co mnie objął, / to nie jest twój student."</p>
<p>Opowiada partnerowi historię z dzieciństwa, aby okazał jej wsparcie. Zachowuje się podobnie jak wtedy, gdy zabandażowała zdrową głowę.</p>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Tytuł utworu odnosi się do reakcji, jaką często wywołują wspomnienia. Bolesne doświadczenia z przeszłości mogą z czasem okazać się błahe, nieistotne. Tak było w przypadku osoby mówiącej - żałuje, że nie może pocieszyć młodszej siebie. Wobec naiwnego uporu dziewczynki czuje "wesołą litość". Opowiada historię młodzieńczej miłości swemu obecnemu partnerowi - ten śmieje się i obejmuje ją. Tytułowy śmiech może zatem oznaczać pozytywny skutek długotrwałego cierpienia, który objawi się dopiero w odległej przyszłości - w dorosłym życiu.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Puenta pojawia się w ostatniej strofie: "Nie patrz tak na nas / tymi swoimi oczami / zanadto otwartymi, / jak oczy umarłych." Zbyt szeroko otwarte oczy mogą oznaczać naiwne, bezkrytyczne, ale też idealistyczne spojrzenie na świat, charakterystyczne dla młodości. Podmiot liryczny uważa je za zgubne, dlatego młodzieńcze marzycielstwo porównuje do śmierci.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Aby wyrazić refleksję o potrzebie miłości, osoba mówiąca wspomina swe dzieciństwo. Jako mała dziewczynka kochała w prozaiczny, wręcz naiwny sposób. Do szczęścia wystarczyłby jej zwyczajny gest ze strony ukochanego: "[...] chciała, / by spojrzał na nią". Sytuacja, w której zabandażowała zdrową głowę, aby zwrócić na siebie uwagę studenta, wydaje się niedorzeczna i dziecinna, ale dowodzi, że każdy - niezależnie od wieku - pragnie kochać. Osoba mówiąca opowiada tę historię obecnemu partnerowi, aby ją przytulił i roześmiał się. W pewnym sensie manipuluje ukochanym, gdyż tak bardzo zależy jej na zwykłym kontakcie fizycznym oraz wywołaniu śmiechu - oznaki szczęścia, spełnienia i pogodzenia z przeszłością. Przywołane sytuacje z życia codziennego dowodzą, że potrzeba miłości jest naturalna dla każdego człowieka - niezaspokojona może popychać do absurdalnych zachowań.<br/><br/></p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące</a><br>
<table border="1" style="border-collapse:collapse;width:676px;height:290px;">
<tbody>
<tr style="height:67px;">
<td colspan="2" style="background-color:#99ccff;text-align:center;height:67px;">Kazimiera Iłłakowiczówna</td>
<td colspan="2" style="background-color:#99ccff;text-align:center;height:67px;">Maria Pawlikowska-Jasnorzewska</td>
<td style="background-color:#99ccff;text-align:center;height:67px;">Wisława Szymborska</td>
</tr>
<tr style="height:58px;">
<td style="background-color:#99ccff;text-align:center;height:58px;">"Jak sobie niektóra biedota wyobraża niebo"</td>
<td style="background-color:#99ccff;text-align:center;height:58px;">"Ostatnia próba"</td>
<td style="background-color:#99ccff;text-align:center;height:58px;">"Robota anioła stróża"</td>
<td style="background-color:#99ccff;text-align:center;height:58px;">"Ciotki"</td>
<td style="background-color:#99ccff;text-align:center;height:58px;">"Śmiech" </td>
</tr>
<tr style="height:48px;">
<td style="width:132px;height:48px;text-align:center;">Nie da się jednoznacznie określić wieku bohaterki lirycznej. Sprawia ona wrażenie delikatnej, niewinnej. Z dziecinną ufnością wysłuchuje opowieści bliskiej osoby o zaświatach.</td>
<td style="width:132px;height:48px;text-align:center;">
<p>Osoba mówiąca (przypuszczalnie kobieta, choć nie ma co do tego pewności z powodu braku form rodzaju żeńskiego) docenia proste przyjemności, czuje silną więź ze światem przyrody.</p>
<p>Jest wpatrzona w ukochaną osobę, pragnie jej pocałunku, chce zarumienić się w jej obecności. Świadczy to o skromności i wrażliwości osoby mówiącej. </p>
<p>Czeka ją nieokreślone nieszczęście.</p>
<p>Nie ma wpływu na przyszłość swej miłości.</p>
</td>
<td style="width:132px;height:48px;text-align:center;">
<p>Kobieta cierpi z niewiadomej przyczyny, jest bierna. Los zsyła jej ukochanego. Nieoczekiwana miłość zdaje się zmierzać do fatalnego końca.</p>
</td>
<td style="width:132px;height:48px;text-align:center;">
<p>W utworze ukazane zostały dwa typy kobiet: zwyczajne, "zgrzebne" ciotki i eleganckie romantyczki reprezentowane przez ciocię Jolę. Proste kobiety nie wyróżniają się ani pięknym wyglądem, ani poetyckim spojrzeniem na świat. Nie zaznały prawdziwej miłości, ale dzięki temu uniknęły związanego z nią cierpienia.</p>
<p>Ciocia Jola staje się ofiarą swej pogoni za miłością - prawdopodobnie popełnia samobójstwo.</p>
</td>
<td style="width:132px;height:48px;text-align:center;">
<p>Osoba mówiąca w wierszu to dojrzała, zwyczajna kobieta, która w wyborze partnera życiowego kierowała się zapewne rozsądkiem. Z dystansem wspomina dawną naiwność i ślepe oddanie nieziszczalnym marzeniom.</p>
<p>Potrzebuje prozaicznej bliskości ukochanego. Pragnie być przez niego pocieszona i przytulona.</p>
</td>
</tr>
</tbody>
</table>
<p> </p>
<p><strong>Wniosek: </strong></p>
<p>Poetki stworzyły w swych utworach obraz kobiety jako wrażliwej, pokrzywdzonej przez los istoty. Miłość ma na nią destrukcyjny wpływ, staje się przyczyną rozczarowania, cierpienia, a nawet śmierci. Kobieta w twórczości wspomnianych autorek wydaje się krucha, bezbronna, w pełni zależna od ukochanej osoby, od której oczekuje zrozumienia oraz troski. Jednocześnie potrafi docenić zwyczajne, codzienne przejawy czułości: spojrzenie, dotyk, pocałunek, śmiech.</p><br>