<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa odpowiedź:</p>
<p>Twierdząc, iż urodziła się w Europie, bohaterka wyraża swą dziecięcą fascynację Krakowem i jego kulturą. Marzenie o Starym Kontynencie było dla Dahlii formą buntu, symbolicznej ucieczki od życia rodzinnego w Izraelu - naznaczonego traumatycznymi doświadczeniami jej rodziców ("Z jednej strony getta i obozy, a z drugiej <em>chalucim </em>i silny Izrael. Te wszystkie opowieści, "że szli jak owce prowadzone na rzeź" i przezywanie ich <em>sabon</em>. Trudno to było pogodzić."). Po wielu latach bohaterka wyjechała do Europy i przekonała się, jak wygląda zwyczajne, pogodne życie ("Zrozumiałam, że są domy, do których można się spóźniać, a mimo to czekają tam na ciebie z uśmiechem."). </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Matka Dahlii jako piętnastolatka została osadzona w krakowskim getcie, później była więźniarką obozów koncentracyjnych w Płaszowie, Auschwitz, Birkenau, Ravensbrück i Neustadt-Glewe. Przeżycia wojenne swego męża uważa za mniej tragiczne, nierzadko je lekceważy ("[...] mama wtedy patrzyła na niego z politowaniem."). Ojciec bohaterki uciekł z getta wraz z braćmi - był wówczas świadkiem śmierci jednego z nich.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Matka bohaterki - z powodu swej bezsenności - zaburzała rytm dnia całej rodziny ("Obie z siostrą byłyśmy specjalistkami od życia w ciszy."). Kobieta domagała się szczególnej uwagi ze strony najbliższych. Często opowiadała o swych traumatycznych przeżyciach, nie zdając sobie sprawy, że rujnuje w ten sposób dzieciństwo własnych córek. Miała ponadto lekceważący stosunek do opowieści męża, uznając jego doświadczenia wojenne za błahe ("[...] mama wtedy patrzyła na niego z politowaniem.").</p>
<p>Własna opinia - część indywidualna. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Bohaterka spędziła dzieciństwo w samotności ("Całe dnie przebywałam poza domem. Byłam wściekłą i potwornie samotną dziewczynką."). Nigdy nie stworzyła z rodzicami silnych więzi, często czuła się przez nich ignorowana ("Ja nie byłam w kręgu zainteresowań mojej mamy."). Traumatyczne przeżycia matki rzutowały na każdy aspekt codziennego życia jej córki. Kobiecie, która w przeszłości wielokrotnie ocierała się o śmierć głodową, zdarzało się przymuszać własne dziecko do jedzenia. Upór matki, niewątpliwie spowodowany troską o zdrowie Dahlii, ostatecznie wpędził ją w anoreksję ("W wieku szesnastu lat odrzuciłam jedyny rodzaj kontaktu, który miała mi do zaproponowania. Stałam się anorektyczką.").</p>
<p>Pobyt w Paryżu pozwolił bohaterce po raz pierwszy doświadczyć życia towarzyskiego ("Zaczęłam poznawać ludzi. Zaprzyjaźniłam się z jedną Francuzką."). Wizyta w domu francuskiej przyjaciółki uświadomiła Dahlii, że istnieją zwyczajne, szczęśliwe rodziny, które nie postrzegają codzienności przez pryzmat wojny i nie pozwalają, aby nadmierna troska o bliskich wyparła życzliwość oraz pogodę ducha ("Zrozumiałam, że są domy, w których można się spóźniać, a mimo to czekają tam na ciebie z uśmiechem.").</p>
<p>b) Część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowa odpowiedź:</p>
<p>Doświadczenia wojenne rodziców Dahlii wywarły negatywny wpływ na jej dzieciństwo oraz dorosłe życie, mimo że sama nigdy nie poznała grozy Holokaustu. Opowieści matki o obozach koncentracyjnych odcisnęły piętno na psychice bohaterki, na zawsze zniekształcając jej sposób postrzegania rzeczywistości ("Wszyscy wstają ze swoich materacy, a ja dostaję histerii, którą ledwo opanowuję, że oni mojemu dziecku zaraz nadepną na głowę."). Joanna Chmarzyńska-Golińska nazywa owo zjawisko "międzypokoleniowym przekazem traumy" - w przypadku Dahlii polegające na odczuwaniu przez nią negatywnych konsekwencji zdarzeń, w których nie brała udziału. Dorosła bohaterka przejawia - podobnie jak kiedyś jej matka - irracjonalny lęk o życie własnego dziecka. Nieświadome powielanie zachowań charakterystycznych dla więźniów obozu koncentracyjnego może w przyszłości skutkować przekazaniem traumy następnemu pokoleniu ("To znaczy, że trauma wojenna jednego pokolenia staje się traumą kolejnych pokoleń.").</p><br>