<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterem lirycznym wiersza jest śpiewająca kobieta ("śpiewała"). Wraz z melodią zmienia się samopoczucie wokalistki oraz nastrój samego utworu, przeradzając się z radosnego uniesienia - poprzez smutek - w atmosferę żałoby i lęku przed nieokreślonym zagrożeniem.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Śpiewającej kobiecie towarzyszą kolejno:</p>
<ul>
<li>radość; </li>
<li>smutek;</li>
<li>strach.</li>
</ul>
<p> </p>
<p>Kolejność powyższych emocji odzwierciedla trójdzielną kompozycję śpiewanego utworu, którego nastrój zmienia się w zależności od linii melodycznej. Piosenka może opowiadać o życiu i jego etapach: młodzieńczej beztrosce, cierpieniu związanym z dojrzałością oraz starczym lęku przed śmiercią.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zmieniające się emocje i odpowiadające im dźwięki:</p>
<ul>
<li>radość - ton wysoki, drgający (vibrato), przeciągły, delikatny i przypominający dzwonienie ("[...] Wydłuża się głos / I dźwięki, i dzwonki nawija / Na nuty, na nitki, na strunki, jak włos, / I piankę ze srebra ubija.");</li>
<li>smutek - gwałtowny, przerywany, rzewny śpiew ("[...] i nagle w płacz, / Sam śmiech ją rozpłakał i trzęsie, / I łka, i zanosi się łzami [...]");</li>
<li>strach - cisza ("Ucichła powoli. I rękę na pierś, / Jak lilię na grobie składa.").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Tytuł ("Scherzo") sugeruje podobieństwo wiersza do utworu muzycznego - pod względem kompozycji oraz brzmienia. Ponadto radosny nastrój scherza jako gatunku pozwala na stwierdzenie, iż opisany w drugiej części płacz nie wynika z rozpaczy, lecz ze szczęścia. Pojawiający się w ostatniej strofie motyw śmierci zdaje się mieć dzięki temu o wiele łagodniejszy wydźwięk. Być może jednak tytuł utworu ma charakter ironiczny - wówczas podkreślałby rozbieżność między wymogami gatunku muzycznego (lub sztuką w ogóle) a ponurą rzeczywistością.</p><br>