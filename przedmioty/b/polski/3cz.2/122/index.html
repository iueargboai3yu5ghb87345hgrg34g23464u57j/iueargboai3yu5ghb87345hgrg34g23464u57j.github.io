<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Sytuacja liryczna rozgrywa się na wsi i obejmuje kilka pór dnia: popołudnie, wieczór oraz noc, w ciągu których wiejska sceneria ulega licznym przemianom. Opisywana rzeczywistość zdaje się należeć do przeszłości ("siano pachniało w dawnych snach") i wygląda dokładnie tak, jak zapamiętał ją podmiot liryczny, będąc dzieckiem ("tuli do mnie dziecięce policzki").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Motyw snu pojawia się w pierwszej i ostatniej strofie utworu, pełni zatem funkcję klamry kompozycyjnej. Sformułowanie: "Siano pachnie snem" wskazuje na sielski charakter wiejskiego życia - sen w stogu siana budzi skojarzenia z bezpieczeństwem oraz spokojem.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Za dnia elementy wiejskiej przestrzeni (siano, rzekę, blachy gospodarstw) rozświetla blask słońca, z którym współgra złoty odcień pól. Dominujące wówczas ciepłe barwy tworzą obraz wsi jako arkadii, krainy wiecznego szczęścia. W drugiej strofie zapada zmierzch - przyroda zdaje się pogrążać we śnie ("mleczne krowy wracają do domostw"). Nocny mrok równoważą jasne kolory: błękit gwiazd, biel dmuchawców oraz srebro księżyca. Harmonijna kompozycja światła i cienia podkreśla naturalny urok wsi, która mimo panującej nocy jawi się jako spokojna i bezpieczna. Beztroskiemu życiu na wsi towarzyszy jednak - niezależnie od pory dnia - nastrój nieuzasadnionego lęku. W utworze można odnaleźć subtelne, lecz budzące niepokój symbole (krzyż, nieszpory, rozdroża).</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowe rozwiązanie poniżej: </p>
<p>a)</p>
<table border="1" style="border-collapse:collapse;width:385px;height:279px;">
<tbody>
<tr style="height:36px;">
<td style="background-color:#99ccff;text-align:center;">obrazy sielskie</td>
<td style="background-color:#99ccff;text-align:center;">obrazy niepokojące</td>
</tr>
<tr style="height:46px;">
<td style="width:189px;height:46px;text-align:center;">siano pachnące snem;</td>
<td style="width:189px;height:46px;text-align:center;">krzyże;</td>
</tr>
<tr style="height:37px;">
<td style="width:189px;height:37px;text-align:center;">pola, żyto;</td>
<td rowspan="2" style="width:189px;height:86px;text-align:center;">rozdroża;</td>
</tr>
<tr style="height:49px;">
<td style="width:189px;height:49px;text-align:center;">słońce;</td>
</tr>
<tr style="height:42px;">
<td style="width:189px;height:42px;text-align:center;">rzeka;</td>
<td rowspan="2" style="width:189px;height:91px;text-align:center;">błyszczące blachy (przypominają ostrze noża);</td>
</tr>
<tr style="height:49px;">
<td style="width:189px;height:49px;text-align:center;">krowy powracające do domostw;</td>
</tr>
<tr style="height:57px;">
<td style="width:189px;height:57px;text-align:center;">gwiazdy;</td>
<td style="width:189px;height:57px;text-align:center;">
<p>dmuchawce - (symbol przemijalności);</p>
<p>"kule białego puchu" (pociski);</p>
</td>
</tr>
<tr style="height:43px;">
<td style="width:189px;height:43px;text-align:center;">księżyc;</td>
<td rowspan="2" style="width:189px;height:93px;text-align:center;">elementy liturgiczne - nieszpór, kantyczka.</td>
</tr>
<tr style="height:50px;">
<td style="width:189px;height:50px;text-align:center;">świerszcze.</td>
</tr>
</tbody>
</table>
<p> </p>
<p>b) Zestawienie sielskich obrazów poetyckich z niepokojącymi zdaje się burzyć arkadyjską wizję wsi. Tworzy nastrój tajemniczości i zagrożenia, sygnalizuje nadejście bliżej nieokreślonej katastrofy, która położy kres dotychczasowej beztrosce.</p><br>