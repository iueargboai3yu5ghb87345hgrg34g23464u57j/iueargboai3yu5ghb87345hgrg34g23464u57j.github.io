<head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowa odpowiedź:</p>
<p>W mieszkaniu K. zjawiają się podejrzanie wyglądający mężczyźni ("W żakietach, tłuści i bladzi, w mocno nasadzonych na głowę cylindrach."). Bohater sprawia wrażenie zaskoczonego - przez moment waha się, czy przybysze są tymi, których oczekiwał ("Więc panowie są ze mną umówieni?"). Po namyśle dochodzi do wniosku, iż jego przyszli oprawcy nie są profesjonalnymi katami, lecz wynajętymi przez rząd amatorami ("Starych podrzędnych aktorów przysyłają po mnie [...]. Chcą się ze mną tanim kosztem uporać.").</p>
<p>Transport skazańca na miejsce kaźni odbywa się pieszo, prawdopodobnie bez wiedzy lokalnych władz. Bohater ułatwia katom zadanie, zapobiegając kłopotliwej konfrontacji z policjantami ("Panowie przystanęli, policjant już chciał usta otworzyć, gdy K. z siłą pociągnął panów naprzód."). Być może stracił wszelką nadzieję na ratunek, wobec czego nie chce opóźniać tego, co nieuniknione.</p>
<p>Mężczyźni docierają w ustronne miejsce poza miastem. Oprawcy wyglądają na podenerwowanych - najwyraźniej zmagają się z wyrzutami sumienia z powodu czynu, którego mają wkrótce dokonać ("[...] zdjęli cylindry i rozglądając się po kamieniołomie, ocierali sobie chusteczkami pot z czoła."). Próbują wzajemnie przerzucać na siebie odpowiedzialność za egzekucję, nie potrafią dojść do porozumienia w kwestii podziału obowiązków ("[...] widocznie nie podzielono między nich zleconych czynności [...]."). Zachowanie mężczyzn wydaje się nieprofesjonalne. Można przypuszczać, iż nigdy wcześniej nie zabili człowieka. Mimo to traktują K. z szacunkiem, dokładają wszelkich starań, by zmniejszyć jego dyskomfort związany z oczekiwaniem na śmierć ("Aby nie narażać K. na bezruch w chłodnym powietrzu nocy, wziął go pod ramię i chodził z nim trochę tam i z powrotem [...]."). Kaci napotykają trudności w stabilnym ułożeniu K., czym zdradzają swój brak wprawy w podobnych czynnościach ("Mimo całego wysiłku, jaki sobie zadali, i mimo całej uprzejmości, jaką im K. okazywał, pozycja jego była dziwnie wymuszona i nieprawdopodobna."). Egzekucja zdaje się dłużyć, gdyż przebiega w niezorganizowany sposób. Mężczyźni sprzeczają się o to, który z nich ma dokonać egzekucji ("Znowu zaczęły się przerażające ceremonie, jeden podawał drugiemu nóż, ten znowu zwracał go z powrotem nad głową K."). K. czuje, iż powinien własnoręcznie zadać sobie śmiertelny cios, brakuje mu jednak odwagi, by tego dokonać ("Nie potrafił wytrzymać próby do samego końca i wyręczyć całkowicie władzy, odpowiedzialność za ten ostatni błąd ponosił ten, który mu odmówił tej reszty potrzebnej siły."). </p>
<p>K. nie tylko nie opiera się oprawcom - od samego początku zdaje się ułatwiać im przygotowania do egzekucji. Być może bohater przyjmuje uległą postawę, ponieważ uważa dalszą walkę z wymiarem sprawiedliwości za bezcelową. Zdaje się przekonany, iż nie ma dla niego ratunku. Pragnie ostatecznie uwolnić się od cierpienia. Z drugiej strony K. mógł uwierzyć w przedstawione mu zarzuty, dlatego z pokorą poddaje się karze, którą przypuszczalnie uważa za słuszną. Sama egzekucja przebiega bardzo brutalnie - jeden z oprawców wbija nóż w serce bohatera i dwukrotnie obraca ostrze.</p><br><head><meta charset="UTF-8"></head>
<a style="color:red; font-size:25px;">Zadanie 9, 10, 11</a><br>
<p>Kiedy K. zauważa, iż oprawcy nie potrafiąc zdecydować, który z nich ma zadać śmiertelny cios, czuje się zobowiązany ich wyręczyć - ostatecznie jednak brakuje mu odwagi ("[...] odpowiedzialność za ten ostatni błąd ponosił ten, który mu odmówił reszty potrzebnej siły.").</p>
<ul>
<li>W ostatnich chwilach życia zrezygnowany bohater rozgląda się - nieoczekiwanie dostrzega w oddali wyglądającego przez okno mężczyznę. Na ten widok nadzieja K. na ocalenie odżywa, choć nie ma dla niej racjonalnego uzasadnienia ("Logika wprawdzie jest niewzruszona, ale człowiekowi, który chce żyć, nie może się ona oprzeć."). Bohater intensywnie rozmyśla na temat tożsamości obserwatora oraz jego intencji. Zastanawia się, co nieznajomy sądzi o odbywającej się na jego oczach egzekucji i czy współczuje skazańcowi ("Kto to był? Przyjaciel? Dobry człowiek? Ktoś, kto współczuł? Ktoś, kto chciał pomóc?"). </li>
<li>Pojawienie się w oddali przypadkowego obserwatora skłania K. do refleksji na temat jego własnego położenia. Bohater zastanawia się, czy zrobił wszystko, co w jego mocy, by udowodnić swą niewinność. Dopuszcza myśl, iż nadal istnieje cień szansy na ratunek ("Byłaż jeszcze możliwa pomoc? Istniały jeszcze wybiegi, o których się zapomniało? Na pewno istniały."). Wreszcie bohater uświadamia sobie, iż padł ofiarą bezprawnego procesu, a winy ostatecznie mu nie udowodniono ("Gdzie był sędzia, którego nigdy nie widział? Gdzie był wysoki sąd, do którego nigdy nie doszedł?"). Tuż przed śmiercią wykonuje gwałtowny gest, jak gdyby oczekiwał czyjejś pomocy lub próbował uciec ("Podniósł ręce i rozwarł wszystkie palce."). Wówczas jeden z oprawców wbija nóż w serce bohatera. Ostatnia myśl umierającego: "Jak pies!" wyraża jego rozpacz i upokorzenie.</li>
</ul>
<p> </p>
<p>* Powyższe zadanie przez pomyłkę rozdzielono w podręczniku na 9., 10. i 11.</p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Świadomość nadchodzącej śmierci powoduje, iż bohater znów zaczyna odczuwać chęć do życia. K. wyraża obawę, iż sytuacji, w której się znalazł, można było jakkolwiek zapobiec ("Byłaż jeszcze możliwa pomoc? Istniały jeszcze wybiegi, o których się zapomniało?"). Dochodzi do wniosku, iż nadal musi istnieć szansa na ratunek. W nieznajomym mężczyźnie, obserwującym egzekucję z okna, dostrzega swego wybawcę ("Kto to był? Przyjaciel? Dobry człowiek? Ktoś, kto współczuł? Ktoś, kto chciał pomóc?"). Choć K. podejrzewa, iż jego nadzieja może się okazać złudna, nie potrafi ostatecznie jej porzucić ("Logika wprawdzie jest niewzruszona, ale człowiekowi, który chce żyć, nie może się ona oprzeć."). Niedawna uległość bohatera wobec jego oprawców przeradza się w akt buntu - K. nie godzi się na los, jaki zgotowały mu skorumpowane władze ("Gdzie był sędzia, którego nigdy nie widział? Gdzie był wysoki sąd, do którego nigdy nie doszedł?"). Na moment przed śmiercią bohater podnosi ręce, jak gdyby oczekiwał cudownego wybawienia. </p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>Pytania pojawiające się w scenie śmierci bohatera dowodzą, iż ten w ostatniej chwili odzyskał nadzieję na ocalenie. Zrozpaczony K. rozważa wszelkie - nawet sprzeczne ze zdrowym rozsądkiem - możliwości wyjścia z opresji. Sam przyznaje w myślach: "Logika wprawdzie jest niewzruszona, ale człowiekowi, który chce żyć, nie może się ona oprzeć." Na moment przed śmiercią dostrzega tragizm swego losu - wyraźniej niż dotychczas zdaje sobie sprawę, iż padł ofiarą nieuczciwego procesu ("Gdzie był sędzia, którego nigdy nie widział? Gdzie był wysoki sąd, do którego nigdy nie doszedł?"). Natłok myśli towarzyszących skazańcowi świadczą o jego desperacji oraz panicznym strachu przed egzekucją. </p><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>Przykładowe rozwiązanie poniżej: </p>
<table border="1" style="border-collapse:collapse;width:582px;height:541px;">
<tbody>
<tr style="height:54px;">
<td colspan="4" style="background-color:#99ccff;text-align:center;height:54px;width:578px;">interpretacja śmierci Józefa K. w zależności od odczytania instytucji sądu jako</td>
</tr>
<tr style="height:65px;">
<td style="background-color:#99ccff;text-align:center;height:65px;width:131.462px;">istoty boskiej lub losu</td>
<td style="background-color:#99ccff;text-align:center;height:65px;width:146.512px;">opresyjnego świata</td>
<td style="background-color:#99ccff;text-align:center;height:65px;width:136.475px;">sumienia bohatera</td>
<td style="background-color:#99ccff;text-align:center;height:65px;width:154.55px;">systemu zniewalającego człowieka</td>
</tr>
<tr style="height:425px;">
<td style="width:131.462px;height:425px;text-align:center;">Nadprzyrodzony charakter sądu może świadczyć o jego nieomylności. Wobec tego egzekucja K. jawi się jako sprawiedliwa i konieczna, być może stanowi część większego planu, którego człowiek nie jest w stanie zrozumieć. Na mocy boskiego wyroku umiera nie tylko ciało bohatera, ale również jego dusza.</td>
<td style="width:146.512px;height:425px;text-align:center;">Świat, który wydaje na K. wyrok śmierci, to przerażające i niegościnne miejsce. Tragiczny los bohatera może się zatem wiązać z utratą ambicji, marzeń lub chęci do życia. Świat to również ludzie - dlatego śmierć z ich ręki wskazuje na społeczne wykluczenie K. lub jego niedopasowanie do ogółu.</td>
<td style="width:136.475px;height:425px;text-align:center;">Osądzony przez własne sumienie K. wydaje na siebie wyrok, ponieważ czuje się winny. Śmierć bohatera można zatem rozumieć jako upadek wartości, które niegdyś wyznawał, lub próbę zadośćuczynienia dawnym winom poprzez samobójstwo.</td>
<td style="width:154.55px;height:425px;text-align:center;">Sąd rozumiany jako system zniewalający człowieka to narzędzie totalitarnego terroru. Los skrzywdzonego przez ów system K. może symbolizować nieuchronną klęskę jednostki w konfrontacji z władzą. Sama śmierć bohatera oznacza więc ostateczne pozbawienie go indywidualności lub swobód obywatelskich na rzecz bezwzględnego posłuszeństwa opresyjnemu rządowi.</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<p>Przykładowa odpowiedź:</p>
<p>Tytuł utworu można interpretować w ujęciu dosłownym lub metaforycznym. W pierwszym przypadku odnosi się on do głównego motywu powieści, czyli procesu sądowego i jego kolejnych etapów: aktu oskarżenia (sformułowanego bez udziału ani wiedzy K.), aresztowania, przesłuchania, wydania wyroku oraz egzekucji. Przedstawione w utworze postępowanie przebiega w niejasny sposób, mimo to w żaden sposób nie można go zatrzymać. Wszelkie próby udowodnienia przez K. swej niewinności okazują się bezcelowe - bohater zostaje ostatecznie potępiony i skazany na śmierć, choć nigdy nie przedstawiono mu konkretnych zarzutów. </p>
<p>"Proces" w znaczeniu przenośnym może się wiązać z ludzkim życiem. W przypadku każdego człowieka przebiega ono podobnie - zawsze kończy się śmiercią, której w żaden sposób nie można zapobiec. "Procesem" można również nazwać zmiany zachodzące w świadomości bohatera pod wpływem ciągu niepomyślnych zdarzeń. K. z początku opiera się władzy, z determinacją walczy o sprawiedliwość. Z czasem jednak dojrzewa, wyzbywając się złudzeń co do mechanizmów rządzących światem. Nie tylko godzi się na swój los - wręcz pomaga urzędnikom doprowadzić proces do nieuchronnego końca. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 3</a><br>
<p>Kreacja bohatera jako everymana czyni go reprezentantem ludzkości, a także nadaje jego doświadczeniom uniwersalny charakter. Losy K. odzwierciedlają sytuację egzystencjalną każdego człowieka. Ten - zagubiony i zdominowany przez niezrozumiałe siły - może w pewnym momencie życia zostać zmuszony do przewartościowania swych ideałów oraz pogodzenia się z nieuchronną klęską.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 4</a><br>
<p>Rozwiązanie poniżej: </p>
<table border="1" style="border-collapse:collapse;width:414px;height:200px;">
<tbody>
<tr style="height:52px;">
<td style="background-color:#99ccff;text-align:center;">cechy przypowieści</td>
<td style="background-color:#99ccff;text-align:center;">przykłady zastosowania w "Procesie" Kafki</td>
</tr>
<tr style="height:168px;">
<td style="width:203px;height:168px;text-align:center;">alegoryczność</td>
<td style="width:203px;height:168px;text-align:center;">Tytuł dzieła odnosi się zarówno do procesu sądowego, jak i zmian zachodzących w świadomości bohatera. Losy K. odzwierciedlają sytuację egzystencjalną każdego człowieka.</td>
</tr>
<tr style="height:234px;">
<td style="width:203px;height:234px;text-align:center;">typowość bohaterów i zdarzeń</td>
<td style="width:203px;height:234px;text-align:center;">K. jest jednostką przeciętną, pozbawioną cech indywidualnych. Autor nie ujawnia na temat bohatera żadnych szczegółowych informacji. Sytuacji K. - aresztowania, procesu i nieskutecznej walki z wymiarem sprawiedliwości - mógłby doświadczyć każdy człowiek.</td>
</tr>
<tr style="height:231px;">
<td style="width:203px;height:231px;text-align:center;">
<p>uniwersalne przesłanie</p>
</td>
<td style="width:203px;height:231px;text-align:center;">To, co przydarza się bohaterowi, nie wynika z jego wyjątkowości, lecz z ogólnej zasady rządzącej światem. Losy K. jako reprezentanta ludzkości dowodzą, iż życiem każdego człowieka kieruje bliżej nieokreślona siła (tajna organizacja lub nadprzyrodzona istota).</td>
</tr>
</tbody>
</table>
<p> </p>
<p>Nadanie "Procesowi" cech przypowieści uwydatnia metaforyczny aspekt dzieła - przygód K. nie należy interpretować dosłownie, lecz w odniesieniu do ogólnych praw rządzących ludzkim życiem. Zabieg ten wskazuje również na uniwersalne przesłanie utworu Kafki - losy K. odzwierciedlają bowiem sytuację egzystencjalną każdego człowieka.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 5</a><br>
<p>Zadanie indywidualne</p><br>