<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Mieszkańcy Nawłoci cały dzień spędzają na wykwintnych biesiadach - przeplatanych dyskusjami i różnymi rozrywkami. Wstają tak późno, że niedługo po śniadaniu jedzą obiad, następnie udają się na drzemkę. Po podwieczorku odbywają wycieczkę do sąsiedniego miasteczka lub organizują tańce w salonie. Wkrótce służący podaje kolację. Najedzeni biesiadnicy zaczynają grać w szachy lub w karty. Około północy - tuż przed snem - spożywają ostatni posiłek.</li>
<li>Beztroskie, próżne życie mieszkańców Nawłoci sugeruje, że najwyżej cenione przez nich wartości to: przyjemność, odpoczynek, zabawa, wyszukane potrawy oraz brak zmartwień.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowa odpowiedź:</p>
<p>Służący jest doskonale zorganizowany oraz sumienny. Stara się wykonywać swą pracę dyskretnie, aby nie narzucać się mieszkańcom, nie zakłócać ich spokoju. Porusza się i mówi cicho. Jednocześnie troszczy się o potrzeby biesiadników, gorliwie spełnia ich życzenia. W postawie Maciejunia z jednej strony można dostrzec profesjonalizm, z drugiej - służalczość i rezerwę w stosunku do pracodawców o uprzywilejowanej pozycji społecznej.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zdrobnienia i spieszczenia:</p>
<ul>
<li>"Maciejunio";</li>
<li>"króciutka";</li>
<li>"odrobinką"; </li>
<li>"kawuńcia";</li>
<li>"chlebkami";</li>
<li>"masełkiem";</li>
<li>"ciasteczkami";</li>
<li>"Wandzia";</li>
<li>"baraninka";</li>
<li>"kurczątka";</li>
<li>"partyjka";</li>
<li>"leciutkiego";</li>
<li>"serki";</li>
<li>"malusieńkie";</li>
<li>"kieliszeczki".</li>
</ul>
<p>Wymienione wyżej formy podkreślają beztroski charakter życia w Nawłoci, cechuje je ponadto ironiczny wydźwięk. Mieszkańcy zdają się niczego nie traktować poważnie, wszystko kojarzy się z zabawą, ma sprawiać przyjemność. Są oderwani od rzeczywistości - z dala od wszelkich trosk i problemów. Dzięki swej uprzywilejowanej pozycji społecznej nie muszą się niczym martwić, dostrzegają jedynie pozytywne aspekty codziennego życia - nie przejmują się faktem, iż dostatek wymyślnych smakołyków ("kawuńcia", "ciasteczka") zawdzięczają pracy innych ludzi.</p>
<p>Szczególnie istotna wydaje się spieszczona forma "Maciejunio", która może wskazywać na protekcjonalny stosunek mieszkańców Nawłoci do służącego.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Beztroskie, upływające na ucztach i zabawach życie w Nawłoci przypomina obraz Mickiewiczowskiego Soplicowa. Włodzimierz Maciąg zauważa jednak, że "opis u Żeromskiego zabarwia się jakby nieuchronnie szyderstwem". Różnica w postrzeganiu ziemiaństwa przez wspomnianych autorów polega na odmiennym wartościowaniu "dostatku, sytości i bezpieczeństwa". Mickiewicz pochwala je, gdyż sprzyjają one pielęgnowaniu tradycji ("jadalnianego ceremoniału"), z kolei Żeromski zdaje się wskazywać na "zagrożenie duchowe", jakie wiąże się z takim stylem życia. W codzienności mieszkańców Nawłoci nie ma elegancji czy sentymentu charakterystycznych dla Soplicowa - popadają oni w bierność, lenistwo i obżarstwo. </p>
<p>Nawiązanie do "Pana Tadeusza" może zatem oznaczać krytyczny stosunek Żeromskiego do romantycznej wizji ziemiańskiego życia. Autor "Przedwiośnia" polemizuje w ten sposób z utrwalonym w kulturze mitem sielskich dworków szlacheckich. Nawłocki tryb życia nie przystaje do przygnębiającej rzeczywistości, w jakiej znalazła się odrodzona Polska.</p><br>