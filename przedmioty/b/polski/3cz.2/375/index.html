<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Michaił Kostylew regularnie przypalał sobie rękę nad ogniskiem, nie pozwalając jej się zagoić. Robił to, aby uniknąć pracy dla znienawidzonych oprawców ("Nigdy, rozumiesz, nigdy już nie będę dla nich pracował."). Przedłużające się zwolnienie lekarskie spędzał, czytając ukochane książki ("Gdy czytał, w kącikach jego ust błąkał się uśmiech czarująco naiwny, prawie dziecinny."). Herling-Grudziński od dłuższego czasu miewał trudności w zaśnięciu po "podjomie" - dzięki temu nakrył Kostylewa na samookaleczaniu się.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Fragmenty, w których wyjaśniono powody samookaleczania się Kostylewa:</p>
<ul>
<li>"[...] jego samoudręka miała tyleż wspólnego z męczeństwem, co ze zwolnieniem od pracy."; </li>
<li>"Dwa fakty zdawały się wskazywać na to bezspornie. Po pierwsze okoliczności, w jakich Kostylew wpadł na swój pomysł. Susząc raz [...] chleb nad ogniskiem, upuścił go przez nieuwagę i przerażony głodem, zanurzył bez wahania rękę w ogniu. Tegoż wieczoru dostał zwolnienie na siedem dni, w czasie których ułożył swój plan. Po drugie sposób, w jaki Kostylew spędzał swój wolny czas w baraku. [...] Kostylew czytał po całych dniach, czytał w nocy, [...] czytał nawet w ambulatorium, czekając na swoją kolejkę.";</li>
<li>"Nigdy, rozumiesz, nigdy już nie będę dla nich pracował.".</li>
</ul>
<p> </p>
<p>Kostylew samookaleczał się przede wszystkim dlatego, aby uniknąć pracy dla ludzi, których zdawał się szczerze nienawidzić. Być może chciał w ten sposób ocalić swą godność, a także zachować namiastkę swobody. W wolnym czasie Kostylew czytał książki. Te wyraźnie go uszczęśliwiały, pozwalając choć na moment zapomnieć o obozowej rzeczywistości ("Gdy czytał, w kącikach jego ust błąkał się uśmiech czarująco naiwny, prawie dziecinny.").</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Przyjaźń bohaterów zapoczątkowała ich poufna rozmowa, w wyniku której Herling-Grudziński stał się powiernikiem tajemnicy Kostylewa ("[...] posiadłszy jego tajemnicę, posiadłem również wkrótce potem jego przyjaźń."). </li>
<li>Herling-Grudziński nie tylko dotrzymał obietnicy danej Kostylewowi ("Przez tyle lat strzegłem zazdrośnie jego tajemnicy [...].") - wielokrotnie udowodnił, że zależy mu na przyjacielu. Przede wszystkim odradzał Miszy dalsze przypalanie ręki, przeczuwając, iż niegojące się rany wkrótce wzbudzą podejrzenia służb obozowych ("Doradzałem mu więc wielokrotnie, żeby przynajmniej na czas widzenia z matką zarzucił swój proceder opalania ręki i poszedł choć parę razy na bazę."). </li>
<li>Kiedy narrator dowiedział się o planach wywiezienia Kostylewa na Kołymę, postanowił się poświęcić i zająć miejsce przyjaciela. Zastępca naczelnika nie wyraził jednak zgody na niecodzienną propozycję Herlinga-Grudzińskiego. Otwarcie zadrwił z jego altruistycznej postawy, uważając ją za nieprzystającą do obozowych realiów ("To jest obóz [...] a nie sientimentalnyj roman."). W dniu wywózki Kostylew popełnił samobójstwo poprzez oblanie się wrzątkiem.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowa odpowiedź:</p>
<p>Słowa: "z ręką zanurzoną w ogniu jak ostrze hartowanego miecza" odzwierciedlają heroiczny aspekt cierpienia Kostylewa. Regularne samookaleczanie się wymagało od bohatera mnóstwo odwagi i determinacji. W rezultacie męka pozwoliła mu zachować ludzką godność, przede wszystkim jednak uczyniła go silniejszym - podobnie jak ogień hartuje stal. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zadanie indywidualne</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Rozwiązanie poniżej: </p>
<table border="1" style="border-collapse:collapse;width:513px;height:243px;">
<tbody>
<tr style="height:50px;">
<td colspan="2" style="background-color:#99ccff;text-align:center;">sposoby na ocalenie człowieczeństwa</td>
</tr>
<tr style="height:49px;">
<td style="background-color:#99ccff;text-align:center;">Michaił Kostylew</td>
<td style="background-color:#99ccff;text-align:center;">Gustaw Herling-Grudziński</td>
</tr>
<tr style="height:71px;">
<td style="width:253px;height:71px;">
<ul>
<li>czytanie książek ("Gdy czytał, w kącikach jego ust błąkał się uśmiech czarująco naiwny, prawie dziecinny.")</li>
<li>samookaleczanie się w celu uniknięcia pracy w nieludzkich warunkach oraz zachowania namiastki wolności ("Nigdy, rozumiesz, nigdy już nie będę dla nich pracował.")</li>
</ul>
</td>
<td style="width:253px;height:71px;">
<ul>
<li>lojalność wobec przyjaciela ("Przez tyle lat strzegłem zazdrośnie jego tajemnicy, mimo że w miesiąc po naszym spotkaniu już nie żył.")</li>
<li>troska o Miszę ("Doradzałem mu więc wielokrotnie, żeby przynajmniej do czasu widzenia z matką zarzucił swój proceder opalania ręki [...].")</li>
<li>gotowość do poświęcenia ("[...] zaangażowałem się w przyjaźń z Kostylewem tak głęboko i bez reszty, że nie mogłem się teraz cofnąć w obliczu próby jej trwałości.")</li>
</ul>
</td>
</tr>
</tbody>
</table><br>