<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Tematem wiersza jest potajemna ("W malinowym chruśniaku, przed ciekawych wzrokiem") schadzka dwojga zakochanych. Kilkugodzinne spotkanie odbywa się nad ranem w gąszczu malin ("Zrywaliśmy przybyłe tej nocy maliny."). Wspólne zrywanie i jedzenie owoców staje się okazją do nawiązania przez bohaterów intymnej relacji, umożliwia im fizyczny kontakt. Ten - choć niewinny, przypadkowy ("Gdym wargami wygarniał z podanej mi dłoni / Owoce, przepojone wonią twego ciała.") - przeradza się wkrótce w "narzędzie pieszczoty" ("I nie wiem, jak się stało, w którym okamgnieniu, / Żeś dotknęła mi wargą spoconego czoła"). Schadzce towarzyszy aura subtelnego erotyzmu oraz ekscytacji. Wrażenia te potęguje bliskość natury, będącej dla zakochanych źródłem bodźców, które zdają się odzwierciedlać rodzące się między nimi uczucie ("Duszno było od malin, któreś, szepcząc rwała").</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Rozwiązanie poniżej: </p>
<table border="1" style="border-collapse:collapse;width:475px;height:207px;">
<tbody>
<tr style="height:41px;">
<td style="background-color:#99ccff;text-align:center;">zmysł</td>
<td style="background-color:#99ccff;text-align:center;">cytat</td>
</tr>
<tr style="height:55px;">
<td style="width:234px;height:55px;text-align:center;">wzrok</td>
<td style="width:234px;height:55px;text-align:center;">"Złachmaniałych pajęczyn skrzyły się wisiory"</td>
</tr>
<tr style="height:58px;">
<td style="width:234px;height:58px;text-align:center;">słuch</td>
<td style="width:234px;height:58px;text-align:center;">"Bąk złośnik huczał basem [...]"</td>
</tr>
<tr style="height:86px;">
<td style="width:234px;height:86px;text-align:center;">węch</td>
<td style="width:234px;height:86px;text-align:center;">"Gdym wargami wygarniał z podanej mi dłoni / Owoce, przepojone wonią twego ciała."</td>
</tr>
<tr style="height:93px;">
<td style="width:234px;height:93px;text-align:center;">dotyk</td>
<td style="width:234px;height:93px;text-align:center;">"I nie wiem, jak to się stało, w którym okamgnieniu, / Żeś dotknęła mi warga spoconego czoła"</td>
</tr>
</tbody>
</table>
<p> </p>
<p>Nagromadzenie w utworze wrażeń zmysłowych odzwierciedla stan szczególnej wrażliwości, jaki towarzyszy zauroczeniu, oraz podkreśla zawiłość tego uczucia.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Autor tworzy nastrój intymności poprzez szczegółową prezentację scenerii towarzyszącej zakochanym. Malinowy gąszcz staje się dla nich prywatną kryjówką, pozwala zapomnieć o świecie zewnętrznym. W miejscu tym bohaterowie - dzięki swej wrażliwości - odkrywają detale, którym na co dzień nie poświęcają uwagi. Można do nich zaliczyć m.in. splamioną malinami dłoń dziewczyny ("Palce miałaś na oślep skrwawione ich sokiem.") lub elementy należące do świata przyrody - owady ("Bąk złośnik huczał basem [...]", "I szedł tyłem na grzbiecie jakiś żuk kosmaty.") oraz rośliny ("Rdzawe guzy na słońcu wygrzewał liść chory"). Ponadto schadzka ma dyskretny charakter ("W malinowym chruśniaku, przed ciekawych wzrokiem"), a sami zakochani porozumiewają się szeptem ("Duszno było od malin, któreś, szepcząc rwała") lub za pomocą mowy niewerbalnej ("I nie wiem, jak się stało, w którym okamgnieniu, / Żeś dotknęła mi wargą spoconego czoła"). Poprzez subtelne aluzje do pieszczot oraz wyeksponowanie związanych z nimi doznań zmysłowych ("Gdym wargami wygarniał z podanej mi dłoni / Owoce, przepojone wonią twego ciała.") poeta podkreśla erotyzm sytuacji lirycznej. Dzięki temu z pozoru niewinne zbieranie malin daje zakochanym wyjątkową okazję do intymnego zbliżenia.</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Druga strofa zawiera szczegółowy opis elementów przyrody - owadów ("Bąk złośnik huczał basem [...]"), roślinności ("Rdzawe guzy na słońcu wygrzewał liść chory") oraz pajęczyn ("Złachmaniałych pajęczyn skrzyły się wisiory"). Ukazane w analizowanym fragmencie detale tworzą intymny nastrój sytuacji lirycznej, ponadto świadczą o wyjątkowej wrażliwości zakochanych w sobie bohaterów, potrafiących dostrzec uroki otaczającego ich świata.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Najważniejszym wyróżnikiem gatunkowym erotyku jest tematyka miłosna, zwłaszcza jej cielesny aspekt. Cechy te można odnaleźć w wierszu Leśmiana, opisującym intymną relację dwojga ludzi. Z pozoru niewinna czynność, jaką jest zbieranie malin, odbywa się w atmosferze ekscytującej tajemnicy, sprzyja fizycznemu zbliżeniu się bohaterów. Zakochani odbierają rzeczywistość oraz siebie nawzajem za pomocą różnych zmysłów, zwłaszcza dotyku ("Gdym wargami wygarniał z podanej mi dłoni / Owoce, przepojone wonią twego ciała.") - dzięki czemu wspólne jedzenie owoców przeradza się w "narzędzie pieszczoty / Tej pierwszej, tej zdziwionej [...]". Utwór Leśmiana można uznać za erotyk, ponieważ odzwierciedla emocje i cielesne doznania towarzyszące pierwszej miłości, choć robi to w subtelny, pozbawiony wulgarności sposób.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zadanie indywidualne</p><br>