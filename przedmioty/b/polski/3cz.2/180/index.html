<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterowie przybywają na wieś, do ziemiańskiej posiadłości, w której Józio spędził dzieciństwo. Gospodarze witają ich w asyście licznej służby, m.in.: szofera, lokaja i pokojówki. Wizyta u krewnych Józia szybko przeradza się w konwenansową wymianę grzeczności oraz rozwlekłe rozmowy o stanie zdrowia domowników.</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Reprezentanci polskiego ziemiaństwa:</p>
<ul>
<li>rozmawiają o chorobach, zabiegach zdrowotnych i lekarzach; kiedy temat zostaje wyczerpany, podtrzymują konwersację za pomocą frazesów ("Nic lepszego nad szynkę w cieście, jeżeli dobrze przyrządzona.") i zwyczajowych, nieszczerych pytań ("Zosiu, dlaczego tak mało, znów nie masz apetytu?");</li>
<li>oprócz jałowych dyskusji spędzają czas na biernym odpoczynku i biesiadach, nie stronią też od alkoholu ("Napijemy się. Kieliszeczek.");</li>
<li>z wyższością i pogardą traktują służbę, która cierpliwie wyręcza ich w najprostszych, wręcz upokarzających czynnościach ("- Papierośnica - rzekł wuj. Służący podniósł.", "Konstanty [...] raz nawet wypluł kawałek, który mu nie zasmakował. Kamerdyner natychmiast wyniósł.");</li>
<li>zdają się cenić w życiu nienaganne maniery oraz cielesne przyjemności, zwłaszcza używki (papierosy, alkohol) czy smakowite potrawy. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Stereotypowe zachowania polskiego ziemiaństwa:</p>
<ul>
<li>przesadna etykieta ("Ściskanie rąk, całowanie policzków [...]"); </li>
<li>zwyczajowe pytania o stan zdrowia i samopoczucie;</li>
<li>obowiązek wymiany uprzejmości;</li>
<li>dłużące się rozmowy o chorobach, lekarzach i zabiegach medycznych;</li>
<li>bezwartościowe, banalne uwagi ("Nic lepszego nad szynkę w cieście, jeżeli dobrze przyrządzona.") lub powiedzonka ("tereperepumpum") służące podtrzymaniu konwersacji;</li>
<li>zakładanie nóg na stół;</li>
<li>toasty podczas posiłku ("Trynknijmy [...]");</li>
<li>komentarze na temat czyjegoś braku apetytu ("Zosiu, dlaczego tak mało, znów nie masz apetytu?");</li>
<li>pogarda dla służby ("Konstanty [...] wypluł kawałek, który mu nie smakował. Kamerdyner natychmiast wyniósł.");</li>
<li>obżarstwo ("Ciocia pojadała z dobrocią, dosyć obficie, lecz cienko, Zosia wsadzała w siebie, Zygmunt konsumował gnuśnie [...]".</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Gombrowicz odwołuje się do gawęd szlacheckich oraz pokrewnych im tekstów ukazujących wyidealizowany obraz środowiska szlacheckiego, takich jak "Pan Tadeusz" Mickiewicza czy "Żywot człowieka poczciwego" Reja. Autor "Ferdydurke" polemizuje z utrwalonym we wspomnianych utworach wizerunkiem dostojnego, kulturalnego ziemiaństwa. Aby zdemaskować grubiaństwo szlachty, posługuje się karykaturą i parodią. </p><br>