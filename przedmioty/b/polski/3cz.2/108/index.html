<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>a) Według lekarki państwo to "organizacja, gdzie jedni sprawują władzę, a inni tejże władzy podlegają."</p>
<p> </p>
<p>b) Antypolska postawa komunistów wynika z ich przynależności do klasy robotniczej, która w panującym ustroju "zwyradnia się w nędzy i ciemnocie". Najwyższą wartością jest dla komunistów praca. Ta łączy robotników z całego świata, bez względu na narodowość - państwo utrudnia tworzenie globalnej wspólnoty: "My, jako przedstawiciele klasy robotniczej, musimy występować przeciwko państwu, jesteśmy bowiem wyrazicielami międzynarodowej organizacji pracowników." Lekarka zauważa, iż kapitalizm sprzyja korupcji ("Pieniądz rządzi wszystkimi i wszystkim."). Nierówność społeczna panująca w Rzeczpospolitej prowadzi do degeneracji całego narodu. Ubóstwo robotników przekłada się na wysoki współczynnik zachorowań na gruźlicę, a w rezultacie - krótkie życie tej warstwy społecznej. Z drugiej strony "używanie, nadmiar, przesyt" powodują "zwyrodnienie" burżuazji, czyli bierność i niski poziom kulturalny. Innym powodem, dla którego komuniści zwracają się przeciw Polsce, jest potrzeba solidaryzowania się z tymi, którzy oddali życie za "sprawę robotniczą".</p>
<p> </p>
<p>c) Problemy, z którymi zmaga się klasa robotnicza:</p>
<ul>
<li>ubóstwo;</li>
<li>brak dostępu do kultury;</li>
<li>wysoka zachorowalność na różne choroby, m.in. gruźlicę;</li>
<li>krótkie życie;</li>
<li>prześladowania, aresztowania;</li>
<li>nieludzkie warunki przetrzymywania więźniów politycznych.</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Cezary wytyka kobiecie, iż klasa robotnicza - jako "zwyrodniała" i osłabiona - nie może stworzyć sprawnie działającego społeczeństwa: "Klasa przeżarta nędzą i chorobami może być tylko obiektem czyjejś akcji odrodzeńczej, lecz w żadnym razie nie czynnikiem odradzającym." Najniższe warstwy społeczne nie mogą nieść pomocy innym, gdyż same jej potrzebują. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<table border="1" style="border-collapse:collapse;width:373px;height:327px;">
<tbody>
<tr style="height:22px;">
<td colspan="2" style="background-color:#99ccff;text-align:center;">Argumenty</td>
</tr>
<tr style="height:40px;">
<td style="background-color:#99ccff;text-align:center;">"za" Polską</td>
<td style="background-color:#99ccff;text-align:center;">"przeciw" Polsce </td>
</tr>
<tr style="height:207px;">
<td style="height:207px;width:183px;text-align:center;">Uciskana, zdegenerowana klasa robotnicza nie może "uzdrowić" samej siebie. Aby poprawić swą sytuację, potrzebuje "lekarza" - odradzającej się Polski.</td>
<td style="width:183px;height:207px;text-align:center;">Jedna klasa społeczna - (burżuazja) uciska drugą (proletariat).</td>
</tr>
<tr style="height:82px;">
<td style="width:183px;height:82px;text-align:center;">Polski rząd sprzyja robotnikom, stoi po ich stronie w konfliktach z burżuazją.</td>
<td style="width:183px;height:82px;text-align:center;">Kapitalizm prowadzi do upadku ludzkości.</td>
</tr>
<tr style="height:72px;">
<td rowspan="4" style="width:183px;height:371px;text-align:center;">Twierdzenie, iż burżuazja rządzi krajem, jest kłamstwem.</td>
<td style="width:183px;height:72px;text-align:center;">Najubożsi często chorują i nie dożywają sędziwego wieku.</td>
</tr>
<tr style="height:68px;">
<td style="width:183px;height:68px;text-align:center;">Pieniądz staje się przyczyną korupcji.</td>
</tr>
<tr style="height:86px;">
<td style="width:183px;height:86px;text-align:center;">Nierówność społeczna wpływa na niski poziom życia kulturalnego.</td>
</tr>
<tr style="height:145px;">
<td style="width:183px;height:145px;text-align:center;">Działacze robotniczy są prześladowani, aresztowani oraz przetrzymywani w nieludzkich warunkach jako więźniowie polityczni.</td>
</tr>
</tbody>
</table>
<p> </p>
<p>Jak sądzisz, kto wygrał polemikę? - Część indywidualna.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 1</a><br>
<table border="1" style="border-collapse:collapse;width:433px;height:377px;">
<tbody>
<tr style="height:52px;">
<td style="background-color:#99ccff;text-align:center;">Różnice</td>
<td style="background-color:#99ccff;text-align:center;">Poglądy Szymona Gajowca</td>
<td style="background-color:#99ccff;text-align:center;">Poglądy komunistów </td>
</tr>
<tr style="height:337px;">
<td style="background-color:#99ccff;text-align:center;">Stosunek do państwa polskiego</td>
<td style="width:172px;height:337px;text-align:center;">
<p>Polaków należy zjednoczyć i skłonić do współpracy, wówczas sytuacja materialna wszystkich obywateli ulegnie poprawie.</p>
<p>Instytucje państwowe umożliwiają rozwój społeczeństwa, dbają o utrzymanie porządku w kraju.</p>
<p>Niepodległość stwarza okazję do odbudowy państwa.</p>
</td>
<td style="width:202px;height:337px;text-align:center;">
<p>Państwo jest wrogiem klasy robotniczej. Władza to narzędzie w ręku elit, które wyzyskują najniższe warstwy społeczne ("Państwo dzisiejsze jest to narzędzie ucisku jednej klasy przez drugą.").</p>
<p>Walka o niepodległość narodu jest bezcelowa - Polska nie powinna się opierać rewolucji bolszewickiej.</p>
</td>
</tr>
<tr style="height:198px;">
<td style="background-color:#99ccff;text-align:center;">Plan działania</td>
<td style="width:172px;height:198px;text-align:center;">Gajowiec proponuje stopniowe wdrażanie reform gospodarczo-społecznych. Chce wprowadzić polską walutę, jednocześnie uniezależniając politykę kraju od obcych wpływów.</td>
<td style="width:202px;height:198px;text-align:center;">
<p>Komuniści postulują działalność na niekorzyść państwa, które chcą ostatecznie zlikwidować. Jedyną akceptowaną wspólnotą jest "międzynarodowa organizacja pracowników".</p>
<p>Rewolucja powinna być gwałtownym, krwawym zrywem mas.</p>
</td>
</tr>
<tr style="height:111px;">
<td style="background-color:#99ccff;text-align:center;">Metody walki z opozycją</td>
<td style="width:172px;height:111px;text-align:center;">Zbrodnia usprawiedliwiona jest wyższą koniecznością - zdrajcy narodu zasługują na śmierć.</td>
<td style="width:202px;height:111px;text-align:center;">
<p>Komuniści uciekają się do terroru i masowych egzekucji, ich ofiarami stają się często niewinne osoby.</p>
</td>
</tr>
</tbody>
</table>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące 2</a><br>
<p>Przykładowa odpowiedź:</p>
<p>Autor zderza opozycyjne propozycje dotyczące przyszłości Polski, aby ukazać dramatyzm sytuacji, w której znalazła się odrodzona ojczyzna. Obywatele mieli skrajnie odmienne koncepcje odbudowy kraju, co prowadziło do sporów i w konsekwencji pogłębiało podziały między Polakami. Zestawione w powieści ideologie zdają się równoważyć - Żeromski nie zdradza, z którą z nich sympatyzuje. Takie rozwiązanie prowokuje czytelnika do refleksji, wymusza na nim rozpatrzenie wad i zalet każdej z opcji.</p><br>