<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przegląd wojska oznacza zaprezentowanie się kolejnych oddziałów np. przed wojskowymi dostojnikami oraz samym carem. Jest to także pokaz umiejętności żołnierzy oraz sprawności w dokonywaniu manewrów. Takie wydarzenie służy zaprezentowaniu siły wojska oraz jego umiejętności, być może pozwala także na ocenę stanu armii. Dla cara jest to zaś okazja do zabawy oddziałami.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Dowódcy oraz urzędnicy cierpliwie znoszą zachowanie cara i w żadnym momencie nie przeciwstawiają się jego decyzjom - są ulegli. Może to wynikać ze strachu przed reakcją władcy, jego despotyczną postawą i brakiem szacunku dla innych ludzi. Wskazują na to słowa majora, który rannemu człowiekowi nakazuje milczenie, by nie usłyszał go car. Zachowanie to świadczy o strachu, jaki budzi tyran i tym, że lepiej mu się nie przeciwstawiać. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Wojsko w czasie manewrów zostało opisane jako niemal jeden organizm, którego kształt dostosowuje się do woli cara. W opisie tym pojawiają się następujące rzeczowniki odnoszące się do formacji oddziałów: "ściana", czworobok zawarty", "kształt wachlarza"; zostają one także porównane do kart. Słowa te wskazują na precyzję dokonywanych manewrów, ale świadczą również o pewnym odczłowieczeniu żołnierzy - przestają być jednostkami. Z kolei nawiązanie do wachlarza oraz kart sugeruje, iż armia w rękach cara stanowi dla niego błahą rozrywkę. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Car zostaje przedstawiony jako  despotyczny i okrutny władca, który nie przejmuje się losem swych poddanych, ale decyduje o ich życiu i śmierci. Traktuje innych w instrumentalny sposób, lubi także odbierać wyrazy uwielbienia. Ponadto przegląd wojska traktuje jako rozrywkę - zostaje nawet porównany do "starego szulera" - osoby oszukującej w czasie gier hazardowych, co świadczy o jego negatywnym sposobie postrzegania. Postać ta budzi strach otoczenia, lecz jest przy tym nieczuła na cierpienie poddanych. Cechuje się zmiennym oraz kapryśnym charakterem i troszczy się wyłącznie o swoje potrzeby. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Człowiek nie ma żadnej wartości dla cara. Jest przez niego traktowany w przedmiotowy sposób, stanowi narzędzie. Świadczy o tym obojętność władcy względem rannych i zmarłych w czasie przeglądu wojska. Wręcz ukrywa się przed nim widok poszkodowanych, ponieważ negatywnie wpływa on na nastrój rządzącego: "[...] gdy car przypadkiem / Z rana jest takiej nagłej śmierci świadkiem / I widzi na czczo skrwawione mięsiwo - / Dworzanie czują w nim zmianę humoru, / Zły opryskliwy powraca do dworu, / Tam go czekają z śniadaniem nakrytem, / A jeść nie może mięsa z apetytem". </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Po przeglądzie wojska  na placu zostają zwłoki żołnierzy oraz ranni: "[...] zostało / Dwadzieścia trupów: ten ubrany biało, / Żołnierz od jazdy; tamtego ubiory / Nie zgadniesz jakie, tak do śniegu wbity / I stratowany końskimi kopyty". Świadczy to o tym, iż manewry niosą ze sobą śmierć oraz ludzkie cierpienie. Jest ono jednak ignorowane przez władcę oraz jego otoczenie. Ich wierność nie zostaje w jakikolwiek sposób nagrodzona. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p>Przytoczone fragmenty ujawniają mechanizmy tyranii. Car zostaje bowiem przedstawiony jako władca absolutny, który decyduje o życiu i śmierci swych poddanych. Tyrania znacząco wpływa także na postawy dostojników, którzy żyją w ciągłym strachu  przed utratą zaufania cara. Z tego powodu robią wszystko, by zyskać przychylność swego pana, a także nieufnie traktują swoje otoczenie. Sprzyja to paranoi oraz przekonaniu o tym, że wszyscy ludzie są fałszywi i tylko zajmują się intrygami, by pogrążyć swych rywali: "Szambelan szelma, szelma! patrz, wyszczyrza zęby - / Dbrum - ten uśmiech jak pająk wleciał mi do gęby". Zachowanie cara sprawia, iż podlegli mu ludzie nigdy nie protestują przeciwko jego woli, zachowują się w uległy sposób. Z tego też powodu ludzkie życie przestaje być wartościowe, zaś los człowieka jest uzależniony wyłącznie od kaprysu tyrana. Mimo swej wierności nie może jednak liczyć na troskę panującego.</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Symbolika zwierzęca:</p>
<ul>
<li>podkreśla określone cechy przedstawianych ludzi i zbiorowości;</li>
<li>wskazuje na pewne odczłowieczenie postaci oraz ich zakłamanie, potencjalne zagrożenie, które niosą;</li>
<li>świadczy o tymi, iż poddani cara stają się bezwolni, zatracają siebie;</li>
<li>buduje poczucie niepokoju, niebezpieczeństwa. </li>
</ul><br>