<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Senator traktuje kobiety w pogardliwy sposób, jest zniecierpliwiony ich wizytą. Choć na początku uprzejmie wita bohaterkę ("Witam, witam, która z pań jest pani Rollison?"), ostatecznie szybko ujawnia swój prawdziwy stosunek do przybyłych. Złośliwie komentuje ciągłe wizyty zrozpaczonej matki, sugeruje jej towarzyszce, że również jej syna może spotkać podobny los ("Jest na nich podejrzenie"). Nie odczuwa współczucia względem zrozpaczonej Rollinsonowej, lecz drwi z jej cierpienia: "Syn Pani zdrów być musi, gdy tak głośno wrzasnął". Nowosilcow jawi się więc jako człowiek okrutny, pozbawiony zrozumienia dla matki. Bawi go także przerażenie Kmitowej, które stanowi wynik jej zastraszenia. Senator nie liczy się więc z odczuciami innych ludzi, jest dla nich bezwzględny. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Pani Rollison pragnie poznać los swego dziecka, ponieważ krążą różne pogłoski na ten temat, dąży do jego uwolnienia. Słyszała bowiem, że syn nie żyje, ale według duchownego jest on nadal katowany. Matka twierdzi także, iż słyszała, jak prowadzono go do ratusza. Sytuacja bohaterki jest bardzo trudna - to wdowa, pogarsza się jej stan zdrowia ("Pani Rollison trudno drogi się dopytać, / Nie widzi"). Po zatrzymaniu syna straciła jedyną bliską sobie osobę, która także troszczyła się o jej sprawy bytowe i była źródłem radości, dumy. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Kobieta z trudem panuje nad swymi emocjami, nie może powstrzymać łez. O jej desperacji świadczy również to, że pada na kolana przed Senatorem, by przekonać go do swojej prośby.</li>
<li>Wypowiedzi bohaterki są silnie nacechowane emocjonalnie. Wyrażają jej rozpacz oraz niepokój o los jedynego dziecka. Świadczą o tym wykrzyknienia ("Na boga!..."), a także zdrobnienia ("Jaś") czy też epitety ("biedna"). Wymowne jest także przedstawienie syna jako niewinnego jagnięcia - podkreśla to czułość matki oraz jej miłość do potomka. </li>
<li>Pani Rollison określa Senatora mianem "Dobrodzieja" - ufa, że może on pomóc w uwolnieniu Jasia. Zwraca się do niego z szacunkiem, odwołuje się także do jego uczuć oraz swej trudnej sytuacji i niezawinionego cierpienia syna. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Sytuacja Jana niejako stanowi ilustrację i potwierdzenie słów zawartych w <em>Przedmowie</em>. Jest on przedstawicielem polskiej młodzieży, który zostaje uwięziony i poddany torturom - mimo swej niewinności. Stanowi więc przykład potwierdzający okrucieństwo Rosjan, ale świadczący także o zaostrzeniu polityki względem młodych Polaków, którzy nie zapomnieli o swej ojczyźnie. </p><br>