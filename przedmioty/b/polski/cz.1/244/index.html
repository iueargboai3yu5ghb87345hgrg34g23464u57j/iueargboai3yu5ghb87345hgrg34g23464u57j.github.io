<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W utworze tym wypowiada się kobieta, która dokonuje rozrachunku ze swym życiem w obliczu nadchodzącego końca. W kontekście informacji o roku powstania oraz przedstawionej sytuacji podmiot liryczny można utożsamić z osobą samej Zuzanny Ginczanki. Opisuje ona bowiem doświadczenie osoby pochodzenia żydowskiego - świadomej swej sytuacji i zagrożenia ze strony innych ludzi: "Niech więc rzeczy żydowskie twoja dłoń wyszpera, / Chominowo, lwowianko, dzielna żono szpicla, / Donosicielko chyża, matko folksdojczera". Podmiot liryczny z goryczą zauważa, że pozostaną po nim przedmioty, które następnie zostaną rozgrabione przez ludzi pozbawionych sumienia oraz moralności. W ironiczny sposób komentuje ich rozgorączkowanie oraz zapał, co podkreśla bezduszność tych postaci.  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Adresatem są ludzie wykorzystujący cierpienie podmiotu lirycznego, by wzbogacić się na jego tragedii:</p>
<ul>
<li><em>Niech więc rzeczy żydowskie twoja dłoń wyszpera, / Chominowo, lwowianko, dzielna żono szpicla, / Donosicielko chyża, matko folksdojczera.</em></li>
<li><em>Pamiętam o was, wyście, kiedy szli szupowcy, / Też pamiętali o mnie. [...]</em></li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Bezpośrednie nawiązania:</p>
<ul>
<li><em>Nie zostawiłam tutaj żadnego dziedzica; </em></li>
<li><em>Bliscy moi - nie lutnia to, nie puste imię.</em></li>
<li><em>Niech przyjaciele moi siądą przy pucharze / I zapiją mój pogrzeb i własne bogactwo;</em></li>
<li><em>I uskrzydlonych nagle w aniołów przemieni.</em></li>
</ul>
<p> </p>
<p>Zuzanna Ginczanka w swym utworze prowadzi swoisty dialog z utworem romantycznego poety. On także, podobnie jak dzieło Słowackiego - stanowi rozrachunek z życiem oraz pożegnanie. Autorka jednak w ironiczny sposób przetwarza te wzorce, ponieważ opisuje okrutną rzeczywistość: nie liczy się w niej człowiek, lecz jedynie korzyści, jakie można uzyskać ze skazania kogoś na śmierć. W przeciwieństwie do Słowackiego Ginczanka nie może liczyć na pamięć przyjaciół. Również aluzja do przemiany Polaków w anioły nabiera gorzkiego i odwrotnego sensu, ponieważ dotyczy ludzi pozbawionych sumienia i wrażliwości. To, co u Słowackiego było wzniosłe, tutaj staje się przyziemne i brutalne. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<table border="1" style="border-collapse: collapse;width: 915px;height: 1272px;">
<tbody>
<tr style="text-align: center;">
<td style="background-color: #9999cc;width: 300.4px;"><strong>Środek</strong></td>
<td style="background-color: #9999cc;width: 302px;"><strong>Przykłady z tekstu</strong></td>
<td style="background-color: #9999cc;width: 302.8px;"><strong>Funkcje </strong></td>
</tr>
<tr style="text-align: center;">
<td style="width: 300.4px;">metafora</td>
<td style="width: 302px;">
<p><em>Łąki moich obrusów, twierdze szaf niezłomnych</em></p>
<p> </p>
<p><em> </em></p>
<p><em>Chmury prutych poduszek i obłoki pierzyn</em></p>
<p><em>Do rąk im przylgną, w skrzydła zmienią ręce obie;</em></p>
<p><em>To krew moja pakuły z puchem zlepi świeżym</em></p>
<p><em>I uskrzydlonych nagle w aniołów przerobi. </em></p>
</td>
<td style="width: 302.8px;">wzbogacenie wartości artystycznej utworu, wyrażenie stosunku podmiotu lirycznego do rzeczywistości, nadanie połączeniom wyrazów nowych znaczeń</td>
</tr>
<tr style="text-align: center;">
<td style="width: 300.4px;">apostrofa</td>
<td style="width: 302px;">
<p><em>Niech więc rzeczy żydowskie twoja dłoń wyszpera,</em></p>
<p><em>Chominowo, lwowianko, dzielna żono szpicla,</em></p>
<p><em>Donosicielko chyża, matko folksdojczera.</em></p>
<p><em>Tobie, twoim niech służą, bo po cóż by obcym.</em> <em> </em> <em> </em></p>
<p> </p>
<p> </p>
<p><em>Pamiętam o was, wyście, kiedy szli szupowcy,</em></p>
<p><em>Też pamiętali o mnie. Przypomnieli i mnie.</em></p>
</td>
<td style="width: 302.8px;">wprowadzenie podniosłego nastroju</td>
</tr>
<tr style="text-align: center;">
<td style="width: 300.4px;">kolokwializmy</td>
<td style="width: 302px;">
<p><em>wyszpera</em></p>
<p><em> </em></p>
<p><em>szpicla</em></p>
<p><em> </em></p>
<p><em>folksdojczera</em></p>
<p><em> </em></p>
<p><em>szupowcy</em></p>
<p><em> </em></p>
<p><em>będzie się palić w ręku im robota</em></p>
</td>
<td style="width: 302.8px;">zbliżenie języka utworu do mowy, oddanie realiów </td>
</tr>
<tr style="text-align: center;">
<td style="width: 300.4px;">wyliczenia</td>
<td style="width: 302px;">
<p><em>Łąki moich obrusów, twierdze szaf niezłomnych</em></p>
<p> <em>Prześcieradła rozległe, drogocenna pościel</em></p>
<p><em>I suknie, jasne suknie pozostaną po mnie.</em> <em> </em></p>
<p> </p>
<p><em>Chominowo, lwowianko, dzielna żono szpicla,</em></p>
<p><em>Donosicielko chyża, matko folksdojczera.</em> <em> </em> <em> </em></p>
<p> </p>
<p><em>Kilimy i makaty, półmiski, lichtarze -</em></p>
<p> </p>
<p> </p>
<p><em> </em> <em> </em> <em>W kanapach, materacach, kołdrach i dywanach.</em> <em> </em> <em> </em></p>
<p> </p>
<p> </p>
<p><em>Kłęby włosia końskiego i morskiego siana,</em></p>
<p><em>Chmury prutych poduszek i obłoki pierzyn</em> <em> </em> <em> </em></p>
</td>
<td style="width: 302.8px;"> podkreślenie różnorodności elementów składających się na całość </td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Myśl "nie wszystek umrę" w ujęciu Horacego oznacza przekonanie o niezwykłej roli poezji. Za jej sprawą możliwe jest zachowanie pamięci o twórcy oraz jego wielkości - pozostaje on nieśmiertelny. W utworze Ginczanki to sformułowanie nabiera dwuznacznego wydźwięku. Z jednej strony bowiem faktycznie wiersz może być tym, co zapewni jej wieczną sławę lub pamięć. Z drugiej jednak strony osoba mówiąca pozostawia po sobie przedmioty. W ten sposób nawiązanie do wspomnianej myśli nabiera gorzkiego i ironicznego charakteru, gdyż odwołuje się do wartości materialnych - a nie duchowych - które zostają rozgrabione przez ludzi. Słowa te są punktem wyjścia rozważań, gdyż prowokują do zastanowienia się nad losem podmiotu oraz jego charakteru jego dziedzictwa. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Dominantą kompozycyjną utworu jest ironia, na co wskazuje sposób przedstawienia rzeczywistości. Podmiot liryczny za pomocą metafor przedstawia swój dobytek - jako "dumne włości", które zostaną rozgrabione przez chciwych i pozbawionych sumienia ludzi. Pewien rozdźwięk występuje także między niemal dobrotliwym przedstawieniem postaci ("dzielna żono szpicla"), a ich faktycznymi działaniami, które nakierowane są na wyrządzenie krzywdy i przejęcie dóbr materialnych: "Niech przyjaciele moi siądą przy pucharze / I zapiją mój pogrzeb i własne bogactwo". Równie znaczące w tym względzie staje się zakończenie utworu: "Chmury rozprutych poduszek i obłoki pierzyn / Do rąk im przylgną, w skrzydła  zmienią ręce obie; / To krew moja pakuły z puchem zlepi świeżym / I uskrzydlonych nagle w aniołów przemieni". Sensy tej wypowiedzi, dosłowny oraz ukryty, są ze sobą sprzeczne. Anioły wywołują bowiem pozytywne skojarzenia: z duchowością, Bogiem, dobrocią. Tutaj przemieniają się w nie ludzie donoszący na innych i kradnący majątek ofiar - są więc splamieni krwią niewinnych, pozbawieni sumienia. Poetka przedstawiła ich w ironiczny sposób, podkreślając tym tragizm sytuacji. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Osoba mówiąca postrzega Polaków w negatywny sposób. Z rozgoryczeniem opisuje ich postawę: rabunek dobytku oraz wydawanie Niemcom ludzi żydowskiego pochodzenia. Sytuacja ta dla tych osób staje się pretekstem do wzbogacenia się oraz wykorzystania cudzej tragedii. Są oni pozbawieni jakiejkolwiek refleksji oraz współczucia dla prześladowanej zbiorowości. Zamiast tego świętują i gorączkowo poszukują ukrytych kosztowności, ignorują rozgrywający się na ich oczach dramat. </p><br>