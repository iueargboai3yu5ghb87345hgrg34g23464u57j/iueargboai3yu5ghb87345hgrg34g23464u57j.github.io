<head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Fragment ten opisuje potajemną wizytę Męża w obozie rewolucjonistów. W czasie swej wędrówki obserwuje on ludzi tańczących dookoła szubienicy oraz rozmaite kluby (np. lokajów, rzeźników), które pragną odwetu za doznane upokorzenia. Bohater staje się także świadkiem obrzędów nowej wiary - stanowią one zapowiedź powstania nowej rzeczywistości. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przechrzta występuje w roli przewodnika oraz osoby wyjaśniającej Mężowi rzeczywistość obozu rewolucyjnego. Ten drugi wchodzi zaś w rolę obserwatora, który także zdobywa się na komentarz. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>a)/b)/c)</p>
<table border="1" style="border-collapse: collapse;width: 794px;height: 478px;">
<tbody>
<tr style="text-align: center;">
<td style="background-color: #ff9966;width: 259.6px;"><strong>Grupy i osoby</strong></td>
<td style="background-color: #ff9966;width: 259.6px;"><strong>Zachowanie</strong></td>
<td style="background-color: #ff9966;width: 265.2px;"><strong>Znaczenie wypowiedzi </strong></td>
</tr>
<tr style="text-align: center;">
<td style="width: 259.6px;">osoby przy szubienicy</td>
<td style="width: 259.6px;">Tańczą, bawią się dookoła szubienicy. Śpiewają także piosenkę.</td>
<td style="width: 265.2px;">Wyrażają sprzeciw wobec starego porządku. Pragną w ten sposób poprawić swą sytuację życiową.</td>
</tr>
<tr style="text-align: center;">
<td style="width: 259.6px;">klub lokajów</td>
<td style="width: 259.6px;">Prowadzą rozmowę na temat swego dawnego życia. </td>
<td style="width: 265.2px;">Zyskują świadomość swoich praw, ale satysfakcji dostarcza im także zemsta na dawnych panach.</td>
</tr>
<tr style="text-align: center;">
<td style="width: 259.6px;">chór rzeźników</td>
<td style="width: 259.6px;">Opowiada o swej broni i chęci mordu.</td>
<td style="width: 265.2px;">Są skłonni do dokonywania mordów, pragną dokonać rzezi panów dla ludu. Służą temu, kto ich wybierze, co świadczy o ich bezrefleksyjności.</td>
</tr>
<tr style="text-align: center;">
<td style="width: 259.6px;">Przechodzący</td>
<td style="width: 259.6px;">Pozdrawiają Przechrztę oraz Męża, zachęcają ich do udziału w obrzędach Leonarda. </td>
<td style="width: 265.2px;">Postrzegają wolność jako wartość rodzącej się rzeczywistości, jednak jej osiągnięcie jest możliwe wyłącznie poprzez śmierć uprzywilejowanych</td>
</tr>
<tr style="text-align: center;">
<td style="width: 259.6px;">grupa wiernych Leonarda </td>
<td style="width: 259.6px;">Słuchają Leonarda, uczestniczą, w jego rytuałach.</td>
<td style="width: 265.2px;">Kierują się rozpustą  oraz głoszoną koniecznością przelewu krwi.</td>
</tr>
</tbody>
</table>
<p> </p>
<p>d) Napotkane osoby tworzą różne kręgi, gdyż dzielą ich doświadczenia, dotychczasowa rola -  w pewien sposób zamykają się w określonym gronie. Łączy je jednak niechęć wobec dotychczasowego porządku, pragną zemsty za swe cierpienia oraz uciemiężenie. Te kwestie są więc nadrzędne dla wszystkich. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Powodem takiego zachowania ludzi w obozie jest rosnące niezadowolenie względem warstw uprzywilejowanych. Nędza, wyzysk oraz przewodnictwo charyzmatycznych postaci (np. Leonard) sprawiają, że tłumy wierzą bohaterowi, który obiecuje im zemstę. Nie bez znaczenia jest także rozwój nowej religii, głoszącej nadejście wolności. Z tego powodu obozujący są nawet zdolni do tego, by dokonać rzezi - jako odwetu za doznane krzywdy. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Na tle rewolucjonistów wyróżnia się Leonard. Zostaje on przedstawiony jako natchniony prorok, kapłan Wolności, który odprawia nowe obrzędy. Jest on człowiekiem bez wątpienia charyzmatycznym, ponieważ daje wiernym poczucie wyjątkowości oraz wyzwolenia się ze starych zasad: "[...] dajcie piękną moją, niepodległą, wyzwoloną, obnażoną z zasłon i przesądów, wybraną spośród córek Wolności, oblubienicę moją". Można powiedzieć, że to bez wątpienia człowiek dumny, przekonany o swej wyjątkowej roli oraz misji. Kieruje nim pycha wynikająca z podeptania starej rzeczywistości oraz zniszczenia zasad moralnych czy też wiary: "Chwałą nam, bośmy członki Jego rozerwali [...] a duch Jego zwyciężyli naszymi duchami". Cechuje go także bezwzględność, okrucieństwo, gdyż pragnie krwawej zemsty na dotychczasowych ciemiężycielach. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Przykładowe wartości burzone przez rewolucję: </p>
<ul>
<li>hierarchia społeczna;</li>
<li>zasady moralne;</li>
<li>tradycja;</li>
<li>wiara;</li>
<li>skromność;</li>
<li>szlachetność;</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Widowiskowość polega na tym, że Leonard tworzy spektakl dla swych wiernych. Nastrój buduje nocna pora oraz płonące pochodnie, co stwarza atmosferę tajemniczości, ale także oczekiwania. Kapłan ponadto tworzy rytuały, które uczestnikom dają poczucie wyjątkowości. Nie bez znaczenia są także słowa Leonarda świadczące o tym, iż zgromadzeni stają się świadkami powstania nowej rzeczywistości - wpływa to na dramatyzm sceny. Jej kulminacyjnym punktem staje się deklaracja przyjścia nowego Boga oraz wezwanie do unicestwienia przeciwników. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Religia ta stanowi kult wolności oraz rozpusty. Jest także odejściem od dotychczasowej wiary, gdyż tworzy się na jej zgliszczach. Sam Leonard wprost mówi, iż powstaje nowa ludzkość, która doprowadziła do śmierci Boga - ustanawia w ten sposób odmienny porządek. Bohater głosi zupełnie nowe wartości: swobodę, rozkosz, zemstę, uznaje konieczność dokonania wielkich zbrodni w celu odkupienia win przeszłości. Nadrzędna staje się dla Leonarda wolność, jednak wymaga krwawego rozprawienia się z jej przeciwnikami. </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Mąż odczuwa grozę, którą wywołuje w nim pobyt w obozie rewolucjonistów. Kojarzy się mu on z piekłem oraz siłami nieczystymi: "[...] czarne postacie z tyłu, z przodu, po bokach się cisną, a pędzone wiatrem blaski i cienie przechadzają się po tłumie, jak żyjące duchy". Uważa ponadto, że Leonard jest szalony, co świadczy o negatywnym stosunku do proroka nowej wiary. Obóz to dla Męża chaos, który jednocześnie stanie się przyczyną zguby środowiska Męża - jest zagrożeniem. </p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<table border="1" style="border-collapse: collapse;width: 765px;height: 286px;">
<tbody>
<tr style="height: 39px;text-align: center;">
<td style="background-color: #a62a2a;width: 379.6px;"><strong>Piekło</strong></td>
<td style="background-color: #a62a2a;width: 378.8px;"><strong>Obóz rewolucjonistów </strong></td>
</tr>
<tr style="height: 84px;">
<td style="width: 379.6px;height: 84px;">
<ul>
<li>odwołuje się do rzeczywistości pozaziemskiej, nadprzyrodzonej;</li>
<li>przewodnikiem Dantego jest Wergiliusz;</li>
<li>jest to najstarszy twór;</li>
<li>miejsce to budzi grozę, posępny nastrój;</li>
<li>cierpią tam ci, którzy dopuścili się zła;</li>
<li>składa się z poszczególnych kręgów;</li>
<li>jest przepełnione hałasem, strasznymi dźwiękami</li>
</ul>
</td>
<td style="width: 378.8px;height: 84px;">
<ul>
<li>należy do świata doczesnego;</li>
<li>przewodnikiem Męża jest Przechrzta;</li>
<li>jest to dość nowa konsekwencja niezadowolenia mas;</li>
<li>zachowanie rewolucjonistów może budzić niepokój, przerażenie;</li>
<li>w miejscu tym planowana jest krwawa zemsta na panach;</li>
<li>w obozie można wyodrębnić konkretne grupy;</li>
<li>jest przepełnione odgłosami świętujących ludzi;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>Wędrówka Męża po obozie potwierdza przedstawioną we wstępie wizję rewolucji. Przede wszystkim faktycznie jest to wystąpienie ludzi do tej pory uciemiężonych oraz okrutnie traktowanych przez swych panów, którzy teraz chcą zemsty za swe poniżenie. Pragną oni także polepszenia swej sytuacji życiowej, co także znajduje swe odzwierciedlenie we wstępie dzieła ("[...] on obiecuje im chleb i zarobek"). Kolejnym potwierdzeniem takiej wizji rewolucji staje się żądza mordu i unicestwienia przedstawicieli starego porządku.  </p><br>