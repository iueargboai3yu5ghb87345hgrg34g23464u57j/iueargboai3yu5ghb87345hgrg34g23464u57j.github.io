<head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Lilla wykazuje głębokie przywiązanie do ojca, bardzo go kocha. Świadczy o tym udanie się do Lechitów, by prosić o uwolnienie Derwida i jego synów. Dziewczyna z pokorą błaga o to Gwinonę, jednocześnie obiecując, że stanie się sługą: "[...] będę / Płótno twe bielić, twoje krowy doić, / Twe szpaki takich nauczę wyrazów, / Że w dzień i w nocy będą dziękowały / Za moich braci, za mojego ojca". Słowa te świadczą o poświęceniu bohaterki, która zrobi wszystko dla Derwida. Również reakcja Lilli na widok okaleczonego starca wyraża uczucia dziewczyny, jej współczucie dla cierpiącego rodzica: "Poczekaj, krew ci obetrę włosami / I nigdy moich włosów nie obmyję". Również Derwit odczuwa silną więź z córką, zwraca się do niej pieszczotliwie: "Mój słowiku". Jest rozgniewany tym, że działanie Gwinony przyczyniło się do łez Lilli. Dziewczyna zaś wyraża oburzenie okrucieństwem Gwinony, określa siebie mianem "ojca zbawicielki". </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<table border="1" style="border-collapse: collapse;width: 679px;height: 319px;">
<tbody>
<tr style="height: 44px;text-align: center;">
<td style="background-color: #5f9f9f;width: 335.6px;"><strong>Gwinona</strong></td>
<td style="background-color: #5f9f9f;width: 336.4px;"><strong>Lilla </strong></td>
</tr>
<tr style="height: 121px;">
<td style="width: 335.6px;height: 121px;">
<ul>
<li>pragnie złamać Derwida, wymusić na nim przywołanie ducha harfy;</li>
<li>nie szanuje Derwida;</li>
<li>jest okrutna i bezwzględna;</li>
<li>pogardliwie zwraca się do swego więźnia;</li>
<li>na jej zachowanie wpływa wściekłość;</li>
<li>jest groźna;</li>
<li>nie interesuje ją cierpienie okaleczonego człowieka;</li>
</ul>
</td>
<td style="width: 336.4px;height: 121px;">
<ul>
<li>martwi się o ojca, dąży do jego ocalenia;</li>
<li>szanuje swego ojca;</li>
<li>kieruje się miłością oraz troską;</li>
<li>mówi o ojcu z czułością;</li>
<li>na jej zachowanie wpływa współczucie dla Derwida;</li>
<li>jest bezbronna;</li>
<li>zdaje się być wstrząśnięta oślepieniem starca;</li>
</ul>
</td>
</tr>
</tbody>
</table>
<p>Zestawienie postaci uwidacznia kontrast występujący między nimi. Bezwzględna Gwinona zostaje przeciwstawiona niewinnej i dobrej Lilli. Zabieg ten podkreśla opozycję postaw i wartości, które reprezentują bohaterki. Powoduje także, iż czytelnik skłonny jest sympatyzować z pozytywną postacią - nie zaś negatywną. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Siła i pewność bohaterki wynikają z tego, że jest przekonana o swej racji moralnej, postrzega siebie jako "ojca zbawicielkę". Ponadto twierdzi, że w jej obronie wystąpi Matka Boża oraz aniołowie - ich wsparcie przyniesie dziewczynie zwycięstwo nad okrutną Gwinoną. </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Chór podkreśla cierpienie Wenedów oraz ich bezsilność względem okrucieństwa Lechitów, wspomina także o rozpaczliwym wezwaniu Boga do zemsty. Jednocześnie przypisuje sobie rolę wykonawcy pieśni, która wywołuje niepokój w duszy nieprzyjaciela. </p><br>