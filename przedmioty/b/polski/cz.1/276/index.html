<head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Dziewica jest przebranym złym duchem. Powstała w następujący sposób:</p>
<ul>
<li>nad ogrodem przyleciały do niej kwiaty, by ozdobić włosy;</li>
<li>kiedy znalazła się nad cmentarzem zyskała wdzięk i świeżość nieżyjących dziewic;</li>
<li>zabrała ciemne włosy zmarłej oraz błękitne oczy innej dziewczyny;</li>
<li>od księżnej wzięła suknię;</li>
<li>następnie pojawiła się u Męża. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Widok Dziewicy uświadamia bohaterowi, że Żona nie jest spełnieniem jego marzeń. Ubolewa więc na tym, iż zapomniał o swoich wcześniejszych ideałach: "Ty dobra i miła, ale tamta... Boże - co widzę - na jawie!". Ponadto sytuacja ta powoduje sprzeniewierzenie się bohatera złożonej wcześniej obietnicy - o miłości do małżonki. Przeklina moment złożenia przysięgi małżeńskiej jako rezygnację z tego, co do tej pory było dla niego najważniejsze. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<ul>
<li>Scenerię zdarzenia tworzą elementy świata natury: wspomniane wcześniej światło księżyca, morze, góry, przepaść, burza, chmury. Budują one nastrój niepokoju oraz grozy. Podkreślają także osamotnienie bohatera i jego kruchość względem groźnej przyrody. Ponadto wprowadzają pewne napięcie związane z tym, co ma za moment nastąpić. </li>
<li>Przepaść w przytoczonym fragmencie pełni funkcję granicy, która sprawia, że bohater nie może zjednoczyć się z Dziewicą. Symbolizuje więc niemożność osiągnięcia ideału, rozdźwięk między dwiema rzeczywistościami. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Etapy degradacji:</p>
<ul>
<li>odpadnięcie kwiatów i ich zamiana w jaszczurki oraz żmije; </li>
<li>rozdarcie sukni w szmaty;</li>
<li>odsłonięcie kości;</li>
<li>wyżarcie źrenic przez błyskawice;</li>
</ul>
<p> </p>
<p>przedstawienie w formie graficznej - część indywidualna </p>
<p> </p>
<p>Kolejne etapy degradacji wskazują na rozwiewanie się złudzeń Męża. Odkrywa on bowiem, że odpadające kwiaty zamieniają się w jaszczurki oraz żmije, co sugeruje podstęp, a także fałsz. Również rozdarcie sukni i odsłonięcie kości zyskują symboliczne znaczenie, ponieważ ujawniają prawdziwą tożsamość Dziewicy oraz to, że nie ma nic wspólnego z wcześniejszymi ideałami bohatera. Znaczące staje się także wyżarcie źrenic - oznacza martwotę, brak przynależności do świata. </p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>Ostatnia wypowiedź bohatera świadczy o tym, że uświadomił sobie swoją klęskę. Podążając za pewnymi nieosiągalnymi ideałami, uległ siłom zła. Z tego też powodu zastanawia się, czy zostanie za to potępiony przez Boga. </p><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>Męża można uznać za poetę fałszywego ze względu na jego postawę wobec obowiązków rodzinnych. Bohater postrzega bowiem małżeństwo jako rezygnację z ideałów, poprzestawanie wyłącznie na tym, co przyziemne: "Od dnia ślubu mojego spałem snem odrętwiałych, snem żarłoków, snem fabrykanta Niemca przy żonie Niemce [...]". Nie myśli jednak o tym, iż miłość, troska o bliskich staje się źródłem piękna moralnego. Zamiast tego dąży do poetyzacji życia, a w efekcie - ulega złudzeniom. Zgodnie z opinią Janion świadczy to o niedoskonałej postawie moralnej Męża, która także wpływa na zakwestionowanie jego koncepcji poezji.  </p><br>