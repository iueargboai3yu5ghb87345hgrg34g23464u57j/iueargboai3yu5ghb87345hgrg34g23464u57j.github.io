<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Utwór opisuje uroczystości związane z ekshumacją oraz ponownym pochówkiem. Za bohatera utworu można więc uznać zmarłego oraz uczestników tego wydarzenia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W utworze zostaje opisany ponowny pogrzeb zmarłego, jego rehabilitacja, o czym świadczą słowa: "Czaszkę z gliny wyjęli, / położyli w marmury". Uczestniczący w tym wydarzeniu ludzie nie mają świadomości tragedii sytuacji zmarłego. Jego dramat zostaje spłycony, o czym świadczy odczytywanie z karteczek stereotypowych formułek. Można dostrzec tutaj ironię, ponieważ treść przemowy nie oddaje znaczenia uroczystości: "a) był to chłop serdeczny, / b) zagrajcie orkiestry / c) szkoda, że nie wieczny". Pogrzeb ten staje się pretekstem do hucznego świętowania, organizacji parad. Postawa ludzi świadczy więc o tym, że w powierzchowny sposób traktują zmarłego jak i jego rehabilitację, nie zastanawiają się nad pierwotnym sposobem potraktowania zmarłego. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Za adresata utworu można uznać naród. Świadczy o tym apostrofa: "A ty, oceń narodzie, / a ty szanuj tę zdobycz". Apel podmiotu ma wydźwięk ironiczny. Osoba mówiąca sugeruje bowiem, że żyjący nie pojmują tragizmu człowieka, który dopiero po jakimś czasie został ekshumowany i pochowany z odpowiednimi honorami - ich docenienie przychodzi więc za późno. Słowa te wskazują także na to, że problematyczną kwestią stają się ludzkie sądy na temat niedawnych zdarzeń.  </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Można uznać, że w piątej strofie mowa jest o ludziach sprawujących władzę, którzy uczestniczą w uroczystości. Ich "oczy umkliwe" sugerują niepewność, skłonność do wycofywania się w określonych sytuacjach. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Powtórzenia w pierwszych i ostatnich wersach tworzą swoistą klamrę kompozycyjną, która akcentuje sens słów, wywołuje także skojarzenia z ludową opowieścią. Zabieg ten buduje także pewną grozę oraz napięcie - ze względu na to, do jakich obrazów odwołują się te wersy. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Powtórzenie to stanowi aluzję do ludzi zgromadzonych na pogrzebie. Należą jeszcze bowiem do świata żywych, nie dzielą tym samym losu rehabilitowanego człowieka ani jego tragedii. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Podmiot liryczny zdaje się być zdystansowany względem uroczystości. Jest jej uważnym obserwatorem, który dostrzega nieoczywisty wymiar tej sytuacji. O krytycznym podejściu świadczy obecność ironii w jego słowach: "luli luli ordery"; "a) był to chłop serdeczny, / b) zagrajcie orkiestry / c) szkoda, że nie wieczny". Ponadto dostrzega on pewną grozę sytuacji żyjących, a także dramat pośmiertnej rehabilitacji. Stanowisko podmiotu uwidacznia się za pomocą m.in. epitetów ("serdeczny), powtórzeń ("Jeszcze pełen krwi swojej / [...] / jeszcze nie wie, że z grozy"), apostrof ("A ty, oceń, narodzie"). </p><br>