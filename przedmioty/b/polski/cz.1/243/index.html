<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Nadawca zwraca się do swych rodaków, potomnych (pokolenia romantyków). Świadczą o tym przykładowe fragmenty:</p>
<ul>
<li><em>Żyłem z wami, cierpiałem i płakałem z wami;</em></li>
<li><em>Lecz wy, coście mnie znali [...];</em></li>
<li><em>Lecz po śmierci was będzie gniotła niewidzialna, / Aż was, zjadacze chleba - w aniołów przerobi. </em></li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Podmiot liryczny przedstawia siebie jako jednostkę utożsamiającą się z odbiorcami, odczuwającą z nimi silną więź. Mimo tego, iż nie pozostawił po sobie dziedzica, przypomina o tym, że całe swe życie poświęcił dla ojczyzny, którą szczerze kochał - aż do samego końca. Osoba mówiąca opisuje siebie jako człowieka wrażliwego, wierzącego w sens poświęcenia się dla Polski. Podkreśla także swe osamotnienie oraz poczucie niezrozumienia przez innych. Utrata niepodległości kraju jest dla podmiotu osobistą tragedią, która odebrała mu radość oraz spokój. Mimo tego zaleca żyjącym, by rodacy nigdy nie zapominali o ojczyźnie.</p>
<p> </p>
<p>Wartości, którymi się kieruje:</p>
<ul>
<li>miłość do ojczyzny;</li>
<li>wiara;</li>
<li>poświęcenie w imię wyższych wartości;</li>
<li>pamięć;</li>
<li>tożsamość narodowa. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Osoba mówiąca odczuwa smutek związany z tym, iż nadszedł dla niej czas pożegnania ze światem, wiąże się to także z życiowym rozrachunkiem. Jej gorycz budzi świadomość, że nie pozostawia po sobie ani potomka, ani dziedzica twórczości, który kontynuowałby dzieło. Żal podmiotu lirycznego wywołuje wspomnienie cierpiącej ojczyzny oraz niemożność zapobiegnięcia jej dramatowi, poczucie niezrozumienia przez innych. Mimo tego wypowiadający się sugeruje, że spełnił wolę Boga. Kieruje nim nadzieja, iż pozostawiona przez niego siła wpłynie na rodaków i przemieni ich na lepsze. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>W utworze panuje poważny oraz podniosły nastrój. Wynika on z charakteru dzieła, które stanowi pożegnanie podmiotu lirycznego ze światem, a zarazem rozrachunek z życiem i zapis przesłania dla potomnych. Na taką atmosferę dzieła wpływają także odczucia osoby mówiącej: jej smutek, żal, poczucie niezrozumienia przez żyjących, troska o ojczyznę. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Spalenie serca w aloesie  to aluzja do ceremonii pogrzebowych. W utworze Słowackiego stanowi znak pamięci oraz nieśmiertelności - zapewnić może ją zaś twórczość poetycka. W pośredni sposób nawiązuje także do cierpień podmiotu lirycznego oraz jego trosk związanych z losem ojczyzny. Sam poeta oczekuje od przyjaciół, że dokonają tego obrzędu, zaś przy pucharach uczczą odejście podmiotu lirycznego.  </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Matka jawi się jako osoba, której powierzone zostanie serce podmiotu lirycznego, co świadczy o przywiązaniu do niej, miłości. Słowa osoby mówiącej wskazują także na to, że sytuacja ta stanowi źródło cierpienia dla matki, ponieważ jest ona świadkiem odejścia swego dziecka. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Podmiot liryczny  pozostawia po sobie niewielkie grono przyjaciół oraz "siłę fatalną" - poglądy głoszone przez niego za życia. Swymi spadkobiercami czyni natomiast towarzyszy oraz kolejne pokolenia rodaków, pragnie by nie obawiali się oni poświęcić dla ojczyzny. Sugeruje także, iż jego działania doprowadzą ostatecznie do przemiany Polaków - zostaną oni uwzniośleni, osiągnął pewien ideał. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Topos ten stanowi aluzję do  pewnej bogatej tradycji literackiej, która wiązała się z przedstawieniem ojczyzny jako okrętu - by w plastyczny sposób przedstawić jej sytuację oraz zagrożenia. Sposób jego zaprezentowania świadczy o zaangażowaniu podmiotu lirycznego w sprawy kraju. Wybrał on aktywną postawę i do samego końca - mimo nadciągającej klęski -  pozostał wierny ojczyźnie, co wskazuje na ogromne poczucie odpowiedzialności za jej los. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Słowacki uważa, że poeta pełni w społeczeństwie ważną funkcję - chociaż bardzo często za życia nie spotyka się ze zrozumieniem. Jawi się on jako jednostka, której poglądy i dzieła mogą kształtować postawy przyszłych pokoleń. "Siła fatalna" ma zmieniać rodaków na lepsze, przypominać im o najważniejszych wartościach wymagających niejednokrotnie poświęcenia. Poezja zostaje więc przedstawiona jako coś potężnego, co może pobudzić Polaków do zdecydowanego działania. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Testament literacki to utwór, w którym poeta żegna się ze światem, dokonuje rozrachunku ze swoim życiem i wyraża swoje refleksje. Mianem tym można określić dzieło Słowackiego; taką interpretację sugeruje już sam tytuł. W <em>Testamencie moim</em> twórca żegna się ze światem ("Dziś wam rzucam i dalej idę w cień - z duchami - / A jak gdyby tu szczęście było - idę smętny"), odwołuje się także do faktów ze swego życia (działalność artystyczna, brak potomka). Utwór zawiera także życzenia poety skierowane do przyjaciół oraz potomnych, ostatnie dyspozycje: "Niech przyjaciele moi w nocy się zgromadzą / I biedne serce moje spalą w aloesie"; "Niech przyjaciele moi siądą przy pucharze / I zapiją mój pogrzeb - oraz własną biedę"; "Lecz zaklinam - niech żywi nie tracą nadziei / I przed narodem niosą oświaty kaganiec". </p><br>