<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Imiona sióstr mają symboliczne znaczenie, gdyż odwołują się do sensu wyrażonego za pomocą mowy kwiatów oraz kolorów. Lilla Weneda jawi się - podobnie jak lilia - jako osoba czysta i niewinna, która wyróżnia się pięknem duchowym oraz miłością do bliskich. Z kolei imię Rozy także sugeruje jej rolę oraz charakter. To wieszczka skazana na cierpienie, namiętna oraz energiczna, o czym świadczy jej emocjonalna reakcja po odkryciu kłamstwa Ślaza. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Roza Weneda zachowuje się w bardzo emocjonalny sposób; wyraziście przedstawia swe wrażenia: "O! Bogdaj mnie piorun!...". Świadczy to o jej namiętnym charakterze, ale także przeczuciu nadciągającej klęski ("[...] idą trupy!"). Decyzja Lilli zdaje się jednak być źródłem euforii siostry, która wypowiada słowa: "Zwycięstwo! Sto serc ludzkich - za zwycięstwo!". W przeciwieństwie do niej Lilla wyróżnia się opanowaniem i spokojem. Dziewczyna decyduje się na poświęcenie siebie, pragnie bowiem szczęścia i triumfu Wenedów. Jej ofiara jest więc czysta i niewinna. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Lilla odgrywa znaczącą rolę, ponieważ przyprowadza ze sobą ojca - to jego gra na harfie może zapewnić Wenedom zwycięstwo. Ponadto decyduje się na poświęcenie swego życia w zamian za oddanie magicznego instrumentu. Kiedy dowiaduje się o śmierci Lechona, jest przekonana o tym, iż czeka ją tragiczny koniec, ponieważ królowa obiecała wymienić życie dziewczyny na syna. Jest jednak zdecydowana, by pomóc swym rodakom. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowo:</p>
<p>Tragizm sytuacji Wenedów polega na tym, że niejako są skazani na zagładę. Roza bowiem jednoznacznie sugeruje, iż nic nie może ocalić jej narodu od unicestwienia: "Nad naszą mogiłą / Wejdzie słońce, lecz nie mówcie ludowi"; trzeźwo ocenia szanse swego narodu. Pewnym złudzeniem staje się więc zwycięstwo, które mogłaby przynieść gra Derwida na cudownej harfie. Lila podejmuje próbę odzyskania cudownego przedmiotu, jednak w wyniku fatalnego ciągu wydarzeń spełniają się słowa Rozy: Wenedowie zostają zniszczeni. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Ocalenie Rozy nabiera w utworze symbolicznego znaczenia. W ten sposób bohaterka staje się nośnikiem pamięci oraz tożsamości całego ludu, który uległ unicestwieniu. Ponadto słowa dziewczyny stanowią zapowiedź tego, że przyniesie ona Wenedom mściciela; dokona on zemsty. </p><br>