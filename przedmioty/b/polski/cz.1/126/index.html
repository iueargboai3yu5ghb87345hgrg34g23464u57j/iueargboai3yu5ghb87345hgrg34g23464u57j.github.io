<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Odpowiedź gościa na pytania zadane przez Księdza wydaje się być dość niejasna oraz chaotyczna. Pustelnik bowiem wspomina o tym, że za młodu był już u Księdza - trzy lata przed śmiercią. Świadczyłoby to o tym, iż nie należy już do świata doczesnego, jest zjawą. Z kolei słowa "[...] umarły dla świata" można interpretować na dwa sposoby - dosłownie (faktyczna śmierć) lub metaforycznie (odseparowanie się od otoczenia). Bohater nie wie także, skąd przychodzi, ale dąży do "tegoż kraju" i prosi gospodarza o wskazanie drogi. Słowa te budują atmosferę tajemnicy, ale także podkreślają nietypowy status Pustelnika.  </p>
<p>b) Bohater zdaje się być rozkojarzony, ponieważ jego wypowiedzi są pozbawione spójności oraz logicznego układu. Zdarza się, iż gwałtownie zmienia temat lub też zaczyna śpiewać. Słowa Pustelnika oddają jego wzburzenie wewnętrzne oraz niepokój, a nawet rozgorączkowanie. Jest on skupiony przede wszystkim na swoich emocjach oraz cierpieniu, zdaje się nie słyszeć (lub nie rozumieć) niektórych odpowiedzi Księdza. Ponadto zachowanie postaci wskazuje na jej teatralność oraz zapalczywość, może także wywoływać skojarzenia z obłędem.</p>
<p>c) Cierpienie bohatera wynika z jego doświadczeń oraz przeżyć wewnętrznych. Lektury z młodości rozbudziły w mówiącym tęsknotę za doskonałością oraz ideałami. Z tego powodu rzeczywistość przestała być atrakcyjna i odpowiadać jego potrzebom: "One zwichnęły osadę mych skrzydeł / I wyłamały do góry, / Że już nie mogłem nad dół skręcić lotu". Pragnienia te wpłynęły także na życie uczuciowe bohatera poszukującego "boskiej kochanki", który nawet w tej dziedzinie nie mógł zadowolić się przeciętnością. Kiedy jednak poznał wyjątkową kobietę, ostatecznie utracił ją na zawsze.</p>
<p>Zastosowane słownictwo oraz metafory w obrazowy, ale także poetycki sposób przedstawiają stan Pustelnika. Hiperbolizacja oraz przenośnia dotyczące płonącego w piersi żaru wskazują na siłę uczuć i niemożność zyskania spokoju. Użyte epitety świadczą z kolei o stosunku emocjonalnym Pustelnika do określonych zjawisk ("zbójeckie", "nudnego", "boskiej"). Wpływ książek na postawę bohatera pokazuje wyrazista metafora: "Młodości mojej niebo i tortury! / One zwichnęły osadę mych skrzydeł / I wyłamały do góry, / Że już nie mogłem nad dół skręcić lotu", która podkreśla oddalenie się mówiącego od rzeczywistości i przejście w świat ideałów. Przenośnie oddają także konsekwencje tego stanu rzeczy ("Bujałem się po zmyślonym od poetów niebie, / Goniąc i błądząc, w błędach nieznużony goniec; / Wreszcie, na próżno zbiegłszy kraj daleki, / Spadam i już się rzucam w brudne uciech rzeki"). </p>
<p>W wypowiedziach Pustelnika obecne są różne typy zdań, które niejako wskazują w ten sposób na wzburzenie oraz rozgorączkowanie postaci, luźną konstrukcję jej wypowiedzi świadczącą o emocjonalnym charakterze. Można dostrzec obecność m.in. równoważników zdań ("Milion razy!"), zdań pojedynczych ("I znalazłem ją na koniec!"), złożonych współrzędnie ("Jednąm wybrał  z tylu dziewcząt grona, / I ta cudzym przykuta pierścieniem!"), podrzędnie ("Mój Księże, pokaż, jeśli wiesz, drogę!") oraz przede wszystkim zdań wielokrotnie złożonych ("Lecz gdy w czasach tych zimnych nie ma ideału, / Przez teraźniejszość w złote odleciałem wieki, / Bujałem po zmyślonym od poetów niebie, / Goniąc i błądząc, w błędach nieznużony goniec; / Wreszcie, na próżno zbiegłszy kraj daleki, / Spadam i już się rzucam w brudne uciech rzeki: / Nim rzucę się, raz jeszcze spojrzę koło siebie!").</p>
<p>Zastosowane znaki interpunkcyjne przede wszystkim służą wskazaniu intencji mówiącego: tego, czy pragnie coś oznajmić ("Otóż ja także umarły dla świata."), czy też na przykład zapytać o coś ("Choroby?"). Ich równie istotną funkcją jest oddanie stanu emocjonalnego Pustelnika, zaznaczenie zmiennego toku myśli oraz gwałtownych uczuć, które znajdują swoje odzwierciedlenie poprzez wybrane znaki interpunkcyjne. Szczególne znaczenie zyskują więc zdania zakończone wykrzyknikiem - uwydatniają uczucia oraz wolę wypowiadającego się ("O tak! [...] za młodu!"). Wielokropki zaś sugerują przerwanie toku mówienia, co także stanowi wynik silnych emocji ("Kot jestem?... jeszcze rano... powiedzieć nie mogę."). </p>
<p>d) Przykładowe cechy Gustawa:</p>
<ul>
<li>wrażliwy -&gt; "Gdyby z twych oczu ziemskie odpadło nakrycie, / Obaczyłbyś niejedno wkoło siebie życie";</li>
<li>uczuciowy -&gt; "Uściśnijmy się jeszcze [...]";</li>
<li>gwałtowny -&gt; "Ty mnie zabiłeś! [...]";</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Bohater wspomina <em>Nową Heloizę</em> Rousseau oraz <em>Cierpienia młodego Wertera</em> Goethego.</p>
<p>b) Książki te ukształtowały idealistyczny światopogląd bohatera. Rozbudziły w nim tęsknotę za ideałem kobiety, doskonałością. Bohater określa je w ten sposób, ponieważ pod ich wpływem nie potrafił już znaleźć zadowolenia w przeciętności, rzeczywistość zaczęła go nudzić. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Oskarżenia wysunięte przez Gustawa: </p>
<ul>
<li><em>Ty mnie zabiłeś! - ty mnie nauczyłeś czytać!! / W pięknych księgach i pięknym przyrodzeniu czytać! / Ty dla mnie ziemię piekłem zrobiłeś</em></li>
<li><em>O kołach, o sprężynach rozum was naucza; / Lecz nie widzicie ręki i klucza! / Gdyby z twych oczu ziemskie odpadło nakrycie, / Obaczyłbyś niejedno wkoło siebie życie</em></li>
<li><em>Wstydź się, wstydź się, mój ojcze, gdzie rozum? gdzie wiara? / Krzyż jest mocniejszy niźli wszyscy ludzie twoi, / A kto się Boga boi, ten się nic nie boi. </em></li>
</ul>
<p> </p>
<p>Wykorzystane środki retoryczne:</p>
<ul>
<li>wykrzyknienie;</li>
<li>apostrofa;</li>
<li>pytanie retoryczne. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<table border="1" style="border-collapse: collapse;width: 916px;height: 623px;">
<tbody>
<tr style="text-align: center;">
<td style="width: 311.6px;height: 17px;"> </td>
<td style="background-color: #039be5;height: 17px;width: 294.8px;"><strong>Gustaw</strong></td>
<td style="background-color: #039be5;height: 17px;width: 300.4px;"><strong>Ksiądz </strong></td>
</tr>
<tr style="text-align: center;">
<td style="background-color: #039be5;height: 140px;width: 311.6px;"><strong>poglądy na temat świata</strong></td>
<td style="width: 294.8px;height: 140px;">Twierdzi, że rzeczywistość jest bardzo złożona, ponieważ nie wszystko można pojąć za pomocą rozumu. Uznaje więc istnienie rzeczywistości duchowej, której jednak nie można dostrzec za pomocą ograniczających człowieka zmysłów. Świat jawi się jako tajemnica.</td>
<td style="width: 300.4px;height: 140px;">Pragnie poznawać świat za pomocą rozumu. Mimo tego nie może zgłębić jego istoty, ponieważ przeszkadza mu w tym umysł oraz zmysły.</td>
</tr>
<tr style="text-align: center;">
<td style="background-color: #039be5;height: 34px;width: 311.6px;"><strong>wartości/idee, którymi kierują się bohaterowie</strong></td>
<td style="width: 294.8px;height: 34px;">miłość, uczucia, dążenie do ideałów</td>
<td style="width: 300.4px;height: 34px;">wiara, rozum, religia</td>
</tr>
<tr style="text-align: center;">
<td style="background-color: #039be5;height: 17px;width: 311.6px;"><strong>stosunek do cierpienia</strong></td>
<td style="width: 294.8px;height: 17px;">Bohater koncentruje się na swoim cierpieniu. Nie znajduje nadziei w swej sytuacji. Nie postrzega nieszczęścia jako próby, której źródłem jest Pan.</td>
<td style="width: 300.4px;height: 17px;">Cierpienie stanowi przejaw woli Boga. Jego zamysły są natomiast nieznane istocie ludzkiej - daje On, ale także zabiera. Należy cierpliwie znosić nawet bolesne doświadczenia.</td>
</tr>
<tr style="text-align: center;">
<td style="background-color: #039be5;height: 17px;width: 311.6px;"><strong>poglądy na temat roli człowieka </strong></td>
<td style="width: 294.8px;height: 17px;">Gustaw podkreśla znaczenie uczuć oraz cierpienia w życiu człowieka. W przeciwieństwie do rozmówcy nie uważa, że jego głównym zadaniem jest służba innym.</td>
<td style="width: 300.4px;height: 17px;">Człowiek jest stworzony po to, by służyć innym. Nie powinien więc koncentrować się na swych przeżyciach.</td>
</tr>
<tr style="text-align: center;">
<td style="background-color: #039be5;height: 52px;width: 311.6px;"><strong>poglądy na temat obrzędu dziadów</strong></td>
<td style="width: 294.8px;height: 52px;">Bohater prosi o przywrócenie tego obrzędów, ponieważ przynoszą one ulgę cierpiącym duszom. </td>
<td style="width: 300.4px;height: 52px;">Według niego jest to zabobon oraz świętokradztwo utwierdzające lud w ciemnocie.</td>
</tr>
<tr style="text-align: center;">
<td style="background-color: #039be5;height: 34px;width: 311.6px;"><strong>Wniosek: Jaką funkcję pełni zderzenie poglądów bohaterów?</strong></td>
<td colspan="2" style="width: 598px;height: 34px;">Zderzenie przeciwstawnych poglądów postaci umożliwia zaprezentowanie ich stanowisk oraz różnic w sposobie postrzegania rzeczywistości. W wyrazisty sposób sygnalizuje rozbieżności między światopoglądem opartym na rozumie oraz romantyczną wizji rzeczywistości, w której najważniejsze stają się uczucia i to, czego nie można uchwycić za pomocą umysłu.</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Spór bohaterów można określić mianem sporu światopoglądowego. Ksiądz i Gustaw proponują bowiem dwie odmienne perspektywy postrzegania świata oraz życia. Dla duchownego istotne jest kierowanie się Ewangelią oraz zawartymi tam naukami. Z kolei Gustaw koncentruje się na doświadczeniach jednostki oraz wpływie nieszczęść na jej sytuację. </p><br>