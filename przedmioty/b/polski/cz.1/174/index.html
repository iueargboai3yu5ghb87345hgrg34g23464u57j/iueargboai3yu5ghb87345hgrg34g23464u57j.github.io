<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W scenie można wyodrębnić dwie grupy rozmówców. Jedna z nich znajduje się przy stolikach, prowadzi dyskusję w języku francuskim o życiu towarzyskim w Warszawie. Druga zaś jest obok drzwi; w języku polskim rozmawia o ostatnich wydarzeniach związanych z prześladowaniem rodaków. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Tematyka wypowiedzi grupy stolikowej:</p>
<ul>
<li>wrażenia z balu; </li>
<li>nieobecność Nowosilcowa;</li>
<li>rola arystokracji;</li>
</ul>
<p> </p>
<p>Tematyka wypowiedzi osób przy drzwiach:</p>
<ul>
<li>wydarzenia na Litwie i w Warszawie;</li>
<li>los Cichowskiego;</li>
</ul>
<p> </p>
<p>b) Młodzi negatywnie oceniają towarzystwo stolikowe, są rozczarowani jego postawą. Staje się ona także przyczyną oburzenia. Wysocki w wymowny sposób zestawia taki typ ludzi z wierzchnią warstwą lawy - określa ją mianem "zimnej i twardej, suchej i plugawej", co świadczy o krytycznej ocenie towarzystwa.</p>
<p> </p>
<p>c) Przykłady wypowiedzi ironicznych oraz nacechowanych emocjonalnie:</p>
<ul>
<li><em>Ach, u nas gorzej jeszcze, u nas krew się leje!</em></li>
<li><em>A jakie on okropne wycierpiał męczarnie!</em></li>
<li><em>A to jest rzecz okropna - słuchajcie, Panowie!</em></li>
<li><em>Wieleż lat czekać trzeba, nim się przedmiot świeży / Jak figa ucukruje, jak tytuń uleży?</em></li>
<li><em>A łotry! - o, to kija!</em></li>
<li><em>Patrzcie, cóż my tu poczniem, patrzcie przyjaciele, / Otóż to jacy stoją na narodu czele. </em></li>
</ul>
<p>Wypowiedzi nacechowane emocjonalnie świadczą o osobistym stosunku bohaterów do danych kwestii, ich wrażliwości na nie. Z kolei słowa o ironicznym charakterze oznaczają dystans względem określonej postawy lub zjawiska, zawoalowaną kpinę.  </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Opowieść Adolfa świadczy o tym, że  młodzi byli przetrzymywani w więzieniu, chociaż sugerowano ich śmierć ("Na koniec powiedziano: zabił się utopił. / Policyja dowodem stwierdziła domysły"). W miejscu pobytu zmuszano ich do przyznania się do winy oraz dręczono poprzez np. odbieranie możliwości snu, potęgowanie pragnienia, pojenie opium, znęcanie się. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Towarzystwo stolikowe zdaje się być nieporuszone tragicznym losem młodzieńca. Jego historia nie budzi zainteresowania Hrabiego, który mówi: "Niech to stary Niemcewicz w pamiętniki wsadzi: / On tam, słyszałem różne szpargały gromadzi. [...]". Również Literat twierdzi, że przeżycia Cichowskiego nie są atrakcyjnym materiałem dla pisarza, ponieważ dotyczą aktualnych wydarzeń, zaś według "świętego przepisu sztuki" należy odnosić się do tego, co dawno minęło. </p>
<p> </p>
<p>ocena reakcji - część indywidualna </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Grupy te reprezentują dwie odmienne postawy dotyczące kwestii narodowych. Zgromadzenie siedzące symbolizuje bierność oraz obojętność. Osoby do niego należące troszczą się wyłącznie o siebie, są wierne władzom, gdyż nie chcą podejmować żadnego ryzyka w imię wyższych wartości. Postawa stojąca drugiej grupy sugeruje zaś chęć działania oraz aktywną postawę. Jej przedstawiciele sprzeciwiają się obecnej sytuacji ojczyzny, wyrażają wolę walki przeciwko agresorom. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Wysocki porównuje naród do lawy. Zewnętrzną warstwę, twardą, zastygłą, tworzą zdrajcy oraz osoby uległe, które z łatwością podporządkowują się carskim rządom. Wewnętrzy ogień świadczy jednak o sile Polaków, którzy wybierają działalność konspiracyjną, nie poddają się jakimkolwiek naciskom i spiskują przeciwko narzuconej władzy. </p><br>