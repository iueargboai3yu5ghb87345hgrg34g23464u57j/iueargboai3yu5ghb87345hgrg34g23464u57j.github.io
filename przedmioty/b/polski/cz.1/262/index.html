<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Roza to córka Derwida oraz siostra Lilli, Lelum i Polelum. Zostaje ona przedstawiona jako wróżka, która ma dostęp do niezwykłych mocy. Swą wypowiedź kieruje do słońca ("Do krwi, złote słońce! [...]"), różnych zwierząt ("Kruki, orły! [...]") czy zjawisk ze świata natury ("[...] wichry i pioruny! / Dajcie hasło! chmury, dajcie hasło!"), którym nakazuje określone postępowanie. Tajemnicze rytuały Rozy pozwalają jej na poznanie przyszłości - bohaterka jest więc wieszczką. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Wypowiedź bohaterki ma profetyczny oraz symboliczny charakter. Roza podkreśla grozę oraz tragizm nadchodzących zdarzeń; wie, że dojdzie do brutalnej walki. W słowach wieszczki ważną funkcję pełnią epitety podkreślające złowieszczość tego, co nastąpi ("smętna", "rozpłakaną"), metaforyczne, niejasne obrazy ("[...] wtem jedna głowa / Oczy nagle jak trup zawarła, / Spadła na nią iskra piorunowa, / I ta głowa smętna, już umarła"), porównania ("I tak trzęsło się jak liść olchowy") czy też wykrzyknienia ("I spojrzałam w nią - lecz była pusta!"). Bohaterka wie, że dojdzie do unicestwienia narodu - tylko harfa mogłaby zmienić sytuację. Na pewność Rozy w tej kwestii wskazują słowa: "Nad naszą mogiłą / Wejdzie słońce, lecz nie mówcie ludowi". </p>
<p>b) W opisie pola walki dominują niepokojące oraz budzące grozę elementy (np. trupy, pioruny). Obecna jest także makabra, kiedy to Roza rozcina tułowia trupów i znajduje tam pobladłe serce, robaki lub też pustkę. Drastyczność przedstawienia podkreśla grozę nadchodzących zdarzeń oraz związany z tym tragizm. Buduje także atmosferę niepokoju oraz świadomość tego, iż nie można uniknąć nadciągającej katastrofy. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Liczba ta nabiera magicznego znaczenia. Symbolizuje bowiem pełnię oraz doskonałość - odbicie ładu świata. Może także świadczy o świętości, sakralnym charakterze. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Harfa w przytoczonym fragmencie jest przedstawiona jako jedyny ratunek dla Wenedów. Tylko gdy Derwid zagra na niej na kamiennym tronie, możliwe będzie odniesienie zwycięstwa i pokonanie wojsk Lecha. Jest więc tym, co przesądzi o wyniku potyczki. Wprowadzenie drugiego rekwizytu wywołuje skojarzenia ze śmiercią i zbrodnią; pomazanie się krwią z noża umożliwia Rozy doświadczenie wizji. </p><br>