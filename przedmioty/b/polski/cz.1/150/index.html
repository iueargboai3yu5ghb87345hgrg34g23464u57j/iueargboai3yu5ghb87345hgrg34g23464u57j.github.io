<head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Wallenrod zostaje przedstawiony jako jeszcze dość młody mężczyzna, na którego wyglądzie wewnętrzne zgryzoty odcisnęły swe piętno. Bohater ma posiwiałe włosy, wychudłe oraz blade policzki, zaś jego błękitne oczy zdają się być przygaszone. Również zachowanie Konrada jest dość osobliwe: w niektórych chwilach uczestniczy w zabawach młodych, chętnie rozmawia z innymi, komplementuje także damy. Pewne słowa budzą w nim niespodziewane wzruszenie, natomiast inne wyłącznie zamyślenie oraz powagę. Znacząca staje się także postawa Wallenroda po samotnym spożywaniu alkoholu: odczuwa żałość, zaczyna także śpiewać w obcym języku i grać na lutni, jednak zawsze są to wyłącznie smutne utwory. Jego gniew budzi jednak, kiedy zostaje przyłapany przez braci w tej sytuacji i zaczyna wtedy zachowywać się w rozgorączkowany, niezwykle gwałtowny sposób. Uspokaja go dopiero pod wpływem spojrzenia Halbana. </li>
<li>Bohaterem targają rozmaite, nieraz sprzeczne uczucia. Na podstawie przytoczonego fragmentu zauważalny jest wewnętrzny niepokój Wallenroda, który ustępuje czasem pogodzie i życzliwości dla otoczenia, o czym świadczy uczestnictwo w rozmowach. Wesołość mężczyzny często zamienia się w zadumę, powagę. Zauważalny jest także smutek, tęsknota oraz gorycz postaci, która po spożyciu alkoholu zdaje się wracać pamięcią do innych czasów, co wywołuje także jej wzburzenie, kiedy świadkiem tego stają się inni bracia. Tylko spojrzenie Halbana przywraca Konradowi wtedy spokój oraz opanowanie. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Z przytoczonego fragmentu można wywnioskować, że najwyższą wartością dla bohatera była wierna służba Zakonowi oraz poszanowanie dla chrześcijańskich cnót. Niepokój Konrada wywoływały zaś przypadkowe słowa: "ojczyzna, powinność, kochanka". Sprawiały one, że Wallenrod tracił dobry nastrój, stawał się zamyślony. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Halban był starszym mnichem. Pełnił rolę powiernika oraz przyjaciela Konrada Wallenroda, znał więc jego sekrety. Ponadto jako jedyny potrafił opanować wzburzonego bohatera, by powściągnął swoje emocje. O jego pozycji świadczą słowa:</p>
<p><em>Tak na igrzysku, kiedy lwów dozorca,</em></p>
<p><em>Sprosiwszy pany, damy i rycerze,</em></p>
<p><em>Rozłamie kratę żelaznego dworca, </em></p>
<p><em>Da hasło trąbą; wtem królewskie źwierzę</em></p>
<p><em>Grzmi z głębi piersi, strach na widzów pada;</em></p>
<p><em>Jeden dozorca kroku nie poruszy,</em></p>
<p><em>Spokojnie ręce na piersiach zakłada</em></p>
<p><em>I lwa potężnie uderzy - oczyma,</em></p>
<p><em>Tym nieśmiertelnej talizmanem duszy</em></p>
<p><em>Moc bezrozumną na uwięzi trzyma. </em></p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Halban reagował na zachowanie Konrada, kiedy ten stawał się zbyt rozgorączkowany, a jego dziwne postępowanie zaczynało budzić niepokój braci. Wymowne spojrzenie mnicha natychmiast uspokajało bohatera:</p>
<p><em> I wzrok zatapia w oblicze Konrada,</em></p>
<p><em>Wzrok przenikliwy, chłodny i surowy,</em></p>
<p><em>Pełen jakowejś tajemnej wymowy.</em></p>
<p><em>Czy coś wspomina, czyli coś doradza,</em></p>
<p><em>Czy trwogę w sercu Wallenroda budzi,</em></p>
<p><em>Zaraz mu chmurne czoło wypogadza,</em></p>
<p><em>Oczy przygasza i oblicze studzi. </em></p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Konrad Wallenrod jawi się jako postać złożona, co wynika z tajemniczej przeszłości bohatera oraz jego zastanawiającego zachowania. Wydaje się on być zdystansowany względem innych ludzi, mimo tego czasem zaskakuje swą rozmownością. Bardzo często jednak pojedyncze słowo zmienia jego nastrój i wywołuje wzruszenie lub zamyślenie, chociaż nieznane są powody takiej reakcji. O tym, że jest to postać złożona świadczy także specyficzna relacja z Halbanem - przyjacielem i powiernikiem Konrada. Tylko on potrafi uspokoić wzburzonego bohatera i wpłynąć na jego postępowanie. Znaczące stają się także zgryzoty bohatera, które sprawiają, iż czasem zaczyna grać na lutni i śpiewać smutne pieśni w obcym języku, co także wzmacnia aurę tajemnicy. Mężczyzna zostaje scharakteryzowany jako nieprzenikniona jednostka, która składa się ze sprzeczności, a jednocześnie odczuwa wewnętrzną udrękę ujawniającą się poprzez nietypowe zmiany nastroju. </p><br>