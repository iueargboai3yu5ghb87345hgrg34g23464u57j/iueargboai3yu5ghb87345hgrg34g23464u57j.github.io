<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterami utworu są tajemniczy Pielgrzym oraz Mirza - jego przewodnik. Bohaterowie znajdują się na tytułowej drodze nad przepaścią w Czufut-Kale, przekraczają czeluść.  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Mirza nakazuje towarzyszowi zmówienie pacierza oraz odwrócenie oka od przepaści. Zaleca mu, by nie wskazywał ręką w tamtą stronę ani nie myślał o czeluści. Wypowiedź bohatera wskazuje na obawy Mirzy, ale także przekonanie o tym, że w tym szczególnym miejscu najważniejsza jest nie wiedza, lecz wiara. Bohaterowie stają więc w obliczu czegoś niepojętego, potężniejszego od nich. Słowa przewodnika charakteryzują również przestrzeń. Jawi się ona jako niebezpieczna dla człowieka, onieśmielająca swym ogromem.</p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Metafory w wypowiedzi Mirzy budują nastrój sonetu, podkreślają także wyjątkowość sytuacji, w której się znalazł wraz z Pielgrzymem. Jest to bowiem miejsce, gdzie należy kierować się wiarą, a nie rozumem: "Tu jeździec końskim nogom swój rozum powierza". To właśnie zaufanie instynktowi zwierzęcia umożliwia bezpieczne przekroczenie przepaści: "[...] patrz, jak staje, głąb okiem rozmierza, / Uklęka, brzeg wiszaru kopytem pochwyca". Z kolei porównania w wypowiedzi Mirzy świadczą o egzotyce miejsca, ale także akcentują niebezpieczeństwo, o czym świadczą słowa: "[...] tam spadła źrenica, / Jak w studni Al-Kahiru, o dno nie uderza", "I myśli tam nie puszczaj, bo myśl jak kotwica". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Reakcja Pielgrzyma świadczy o jego buntowniczym charakterze, ponieważ lekceważy on rady swego towarzysza. Jest więc odważny, świadomy swego indywidualizmu. Nie obawia się także przekraczać granic ani ryzykować, dzięki czemu doświadcza czegoś niezwykłego. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowo:</p>
<p>Pielgrzym, patrząc w przepaść, przekracza pewnego granice i zyskuje wiedzę, która nie jest dostępna zwykłym śmiertelnikom. Z tego też powodu nie może wyrazić swoich doświadczeń słowami, ponieważ nie oddają one metafizycznych przeżyć, być może są zbyt ubogie lub nieprecyzyjne. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Nadanie sonetowi formy dialogu pozwala na udramatyzowanie go, co wprowadza poczucie napięcia, grozy. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Dramatyzm sytuacji ujawnia się w zetknięciu człowieka z niebezpieczeństwem. Bohaterowie muszą bowiem przejść nad przepaścią, która budzi niewątpliwe poczucie zagrożenia. Zgodnie ze słowami Mirzy istota ludzka powinna w tym miejscu zapomnieć o racjonalnym postrzeganiu świata i wykazać się wiarą - styka się więc z czymś nie końca pojętym. Z kolei potęga natury ujawnia się w zestawieniu słabości człowieka z ogromem przyrody i tym, że tylko przy pomoc zwierzęcia możliwe jest szczęśliwe przebycie drogi. Sama istota ludzka jest skazana na niepowodzenie. </p><br>