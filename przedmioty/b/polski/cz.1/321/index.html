<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowy sposób wydzielenia cząstek:</p>
<ul>
<li>I-III -&gt; ostatnie dni Chopina; </li>
<li>IV-VI -&gt; wyjątkowość muzyki artysty;</li>
<li>VII -&gt; rozważania na temat sztuki;</li>
<li>VIII -&gt; opis Warszawy;</li>
<li>IX-X -&gt; zniszczenie fortepianu oraz uwaga na temat sztuki - jej docenienia po śmierci artysty;</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Przykładowe fragmenty:</p>
<p><em>Byłem u Ciebie w te dni przedostatnie  </em></p>
<p><em>Nie docieczonego wątku - -</em></p>
<p> </p>
<p><em>Byłem u Ciebie w dni te przedostatnie,</em></p>
<p><em>Gdy podobniałeś - co chwila, co chwila -</em></p>
<p><em>Do upuszczonej przez Orfeja liry</em>      </p>
<p><em>Byłem u Ciebie w te dni, Fryderyku! </em></p>
<p><em>Którego ręka… dla swojej białości </em>  </p>
<p><em>Alabastrowej - i wzięcia - i szyku - </em>  </p>
<p><em>I chwiejnych dotknięć jak strusiowe pióro - </em>  </p>
<p><em>Mięszała mi się w oczach z klawiaturą </em>  </p>
<p><em>Z słoniowej kości…</em>  </p>
<p><em> I byłeś jako owa postać, którą </em>  </p>
<p><em>Z marmurów łona, </em>  </p>
<p><em>Niźli je kuto, </em>  </p>
<p><em>Odejma dłuto </em>  </p>
<p><em>Geniuszu, wiecznego Pigmaliona!</em>  </p>
<p> </p>
<p> <em>I - oto - pieśń skończyłeś - i już więcej</em>  </p>
<p><em>Nie oglądam Cię - jedno - słyszę:</em>        </p>
<p> </p>
<p> </p>
<p>b) Symbole:</p>
<ul>
<li class="verse">lira Orfeusza - doskonałość twórczości muzycznej;</li>
<li class="verse">fortepian - działalność Chopina;</li>
<li class="verse">Pigmalion - symbol twórczości, która żyje;</li>
<li class="verse">marmur - trwałość, szlachetność;</li>
</ul>
<p> </p>
<p>Symbole te świadczą o ciągłości wielkiej sztuki, której przedstawicielem jest także Chopin. Wskazują również na jego pokrewieństwo duchowe z legendarnymi twórcami, a także na doskonałość jego muzyki. Odwołują się do wartości jak niezmienność czy szlachetność. </p>
<p> </p>
<p> </p>
<p>c) Podmiot liryczny wyraża swój osobisty stosunek do kompozytora, który jest mu bliskim człowiekiem; łączy ich pewna zażyłość. Wskazuje na to sposób, w jaki się do niego zwraca: "Byłem u Ciebie w te dni, Fryderyku!". Osoba mówiąca z niezwykłą estymą wypowiada się o swym spotkaniu z muzykiem, podkreśla jego artystyczny geniusz, który budzi skojarzenia z największymi twórcami. Docenia kunszt swego gospodarza. On z kolei także zdaje się być pozytywnie nastawiony do gościa. Może o tym świadczyć chociażby to, iż mimo choroby gra na fortepianie. </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Podmiot liryczny dostrzega wycieńczenie artysty chorobą, co sprawia, że dłonie Chopina zdają się tworzyć jedno z klawiszami. Zjednoczenie to może sugerować, że kompozytor wręcz staje się swym dziełem, jest z nim nierozerwalnie połączony. Osoba mówiąca zauważa także geniusz muzyka, którego zestawia z Pigmalionem - mitologicznym rzeźbiarzem. Jego gra wyraża bowiem doskonałą prostotę, zawiera w sobie wiele sensów i przenosi odbiorcę w inną rzeczywistość.</p>
<p>b) Wyjątkowość muzyki kompozytora polega na tym, że nabiera ona niemal sakralnego charakteru, o czym świadczą nawiązania do religii: "Hostię przez blade widzę zboże... / Emanuel już mieszka / Na Taborze". Umożliwia więc wejście w świat duchowych przeżyć - wskazuje to na jej doskonałość oraz głębię, a nawet uświęcenie.</p>
<p>c) Poeta za pomocą tych nawiązań zwraca uwagę na ciągłość tradycji wielkich twórców. Ponadto akcentuje doskonałość oraz wielkość dorobku swego rodaka, który jawi się jako wielka jednostka. Muzyka Chopina - podobnie jak Orfeusza - ma wpływ na rzeczywistość.  </p><br>