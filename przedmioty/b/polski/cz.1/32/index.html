<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Nastrój obrazu Caspara Davida Friedricha jest pełen niezwykłej tajemniczości i spokoju. Wiąże się z cichą zadumą i refleksją. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Na płótnie dominują ciemne kolory, utrzymane w zimnej tonacji. Niebo jest burofioletowe, lekko rozświetlone ciepłym blaskiem wschodzącego księżyca, który odbija się również w szaroniebieskiej wodzie. Na pierwszym planie widać skaliste wybrzeże, które przybrało ciemnoburgundowy kolor, należący z kolei do tonacji ciepłej. W ten sposób malarz uzyskał kontrast. Ciemna kolorystyka jest właściwa dla nocnego pejzażu, czyli nokturnu. Ponadto wprowadza ona symboliczne znaczenie. Noc jest porą pełną tajemnic i niepokojów, które zdają się być wyparte dzięki blaskowi wschodzącego księżyca. Światło ma bowiem pozytywne skojarzenia. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>a) </strong></p>
<p>Można powiedzieć, że obydwa plany zostały przedstawione na zasadzie kontrastu. Pierwszy plan utrzymany jest w mroku, natomiast drugi rozświetla łagodny blask księżyca. </p>
<p> </p>
<p><strong>b)</strong></p>
<p>Pierwszy plan, jako całkowicie pogrążony w mroku, może być symbolicznie interpretowany jako siedziba zła i tajemnic. Drugi plan, rozświetlony przez blask księżyca może symbolizować nadzieję, ale również i oświecenie, zyskanie nowej wiedzy, wewnętrzne wzbogacenie się. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>a) </strong></p>
<p>Postacie zostały przedstawione w pozycji siedzącej. Są odwrócone tyłem do odbiorcy, przez co nie widzimy ich twarzy i nie możemy poznać emocji, jakie odczuwają. Ponadto mają one lekko pochylone ciała. Ich poza sugeruje poddanie się i poczucie znikomości wobec przytłaczającej ich potęgi przyrody. </p>
<p> </p>
<p><strong>b)</strong></p>
<p>Ludzie w porównaniu z naturą zajmują niewielką przestrzeń. Przyroda wydaje się tu być monumentalna i pełna szlachetnej potęgi.</p>
<p> </p>
<p><strong>c)</strong></p>
<p>Sposób przedstawienia człowieka na tle pejzażu oraz jego niewielkie rozmiary w sposób symboliczny pokazują jego maleńkość w obliczu potęgi natury. Człowiek kontempluje przyrodę, zachwycając się jej potęgą i niezachwianym pięknem. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Żaglowce mogą być symbolem przekraczania rzeczywistości i zmierzania w kierunku sfery sacrum. Można je również interpretować jako symbol przemijania, ponieważ płyną w kierunku otwartego morza, stając się coraz mniejsze i mniejsze. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>a) </strong></p>
<p>Źródłem światła na obrazie jest wschodzący księżyc. </p>
<p> </p>
<p><strong>b)</strong></p>
<p>Światło nadaje przedstawionej rzeczywistości niecodzienny charakter. Dzięki niemu obraz wydaje się być przepełniony niedostępną dla zwykłego śmiertelnika tajemnicą. Próbują uporać się z nią obserwatorzy zjawiska, którzy pełni pokory wobec potęgi i piękna natury, trwają pogrążeni w zadumie. </p>
<p> </p>
<p><strong>c)</strong></p>
<p>Światło w sposób symboliczny rozprasza mrok i ciemność. Kojarzy się z dobrem, Bogiem i odsyła do sfery sacrum. Daje ono ciepło, ale jest również źródłem niedostępnej idei. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Wszystkie te dzieła łączy aura tajemniczości, jaką roztacza przedstawiona na obrazach pora - noc. Są to nokturny ukazujące blask księżyca, rozświetlający ponury mrok. Kolejną cechą łączącą te obrazy jest natura. Różni je jednak to, że na przedstawieniach Friedricha natura zdecydowanie dominuje, natomiast u Moneta dzieli ona przestrzeń z wytworem kultury, jakim jest budowla parlamentu. Z kolei u Magritte'a ustępuje ona sylwetce człowieka, który w związku z tym wydaje się być elementem dominującym. </p><br>