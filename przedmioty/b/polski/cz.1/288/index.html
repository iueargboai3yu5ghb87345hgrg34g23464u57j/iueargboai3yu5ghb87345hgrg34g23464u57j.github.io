<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Pankracy odwiedza Henryka z dwóch powodów: pragnie go poznać i ocalić. Bohater zachowuje się w siedzibie Męża w bardzo swobodny sposób. Już sam sposób przywitania się ("Witam") świadczy o tym, że sugeruje swoją wyższą rangę względem podejmującej go osoby. Łamie tradycyjne zasady goszczenia u kogoś, ponieważ bez zaproszenia siada oraz zrzuca płaszcz, rzuca także kubkiem. Zachowanie Pankracego wskazuje na to, iż stara się on okazać swą dominację względem Męża, chociaż zajmuje niższą pozycję społeczną. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Mąż wita Pankracego w dość oficjalny i grzeczny sposób, podkreśla swą wdzięczność za zaufanie - jest to przejaw uszanowania etykiety. O tradycjonalizmie gospodarza świadczy także odwołanie się do dawnych obyczajów i wypicie zdrowia gościa, któremu następnie zostaje wręczony puchar. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Pankracy uważa, że arystokracja należy do świata przeszłości, czeka ją unicestwienie. Wymowne w wypowiedzi bohatera staje się przedstawienie herbów jako "znaczków" w "języku umarłych", które znikają z powierzchni ziemi. Rewolucjonista dostrzega słabość arystokracji - pozbawionej pieniędzy, armii, wsparcia, odwołującej się do powierzchownego rozumienia wiary. Pankracy podkreśla dumę oraz bezzasadną nadzieję szlachty, którą porównuje w następujący sposób: "[...] odgrażająca się, jak umarły w bajce powoźnikowi u furtki cmentarza [...]". Zestawienie to świadczy o bezsilności arystokracji - wydaje się być groźna, jednak jest pozbawiona faktycznej siły. Gość przedstawia jej negatywny wizerunek - jako grupy przyczyniającej się do ucisku słabszych oraz skostniałej. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Źródłem siły Męża jest Bóg - jako przyczyna dotychczasowego porządku świata. Siła Pankracego wynika z kolei ze świadomości uciemiężenia pozostałych warstw społecznych oraz zbliżającego się wymarcia szlachty.  </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowe wypowiedzi o ironicznym charakterze: </p>
<ul>
<li><em>To słowo "hrabia" dziwnie brzmi w gardle moim.</em></li>
<li><em>Coraz mniej takich znaczków na powierzchni ziemi.</em></li>
<li><em>Czegóż więc żądasz ode mnie, zbawco narodów, obywatelu-boże?</em></li>
</ul>
<p> </p>
<p>Ironiczne wypowiedzi wskazują na dystans bohaterów. Każdy z nich jest przekonany o wyższości swojej racji, a jednocześnie sceptyczny względem przekonań drugiego rozmówcy.  </p><br>