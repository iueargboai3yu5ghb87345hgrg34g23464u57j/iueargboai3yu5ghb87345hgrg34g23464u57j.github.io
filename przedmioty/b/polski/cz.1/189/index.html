<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W wypowiedzi Konrada można odnaleźć charakterystyczną dla improwizacji spontaniczność. Równie istotne jest to, że słowa Konrada wynikają z jego natchnienia, są przejawem pewnej kreacji artystycznej, za pomocą której bohater przedstawia swą wizję. Można stwierdzić, ze improwizacja wyróżnia się podniosłym oraz patetycznym nastrojem. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Konradowi towarzyszą bardzo silne, nieraz sprzeczne emocje. Bohatera dręczą pewne wątpliwości o czym świadczą pytania retoryczne: "Gdzie człowiek, co z mej pieśni całą myśl wysłucha, / Obejmie okiem wszystkie promienie jej ducha?". Mówiący wyraża także przekonanie o swej wielkości i niezwykłych możliwościach twórczych ("Ja mistrz! / Ja mistrz wyciągam dłonie!") - odczuwa więc ekstazę oraz zachwyt. Wyraża przy tym swą miłość dla całego narodu: "Jak kocham cały naród! [...]". Z drugiej jednak strony wyraża także krytyczny stosunek względem istniejącego świata oraz Stwórcy, na co wskazują słownictwo nacechowane negatywnie (np. "martwą", "Kłamca"). Konradem kieruje także gniew oraz rozczarowanie - wątpi w dobroć Boga, podważa Jego miłość. Dramatyzm tych zarzutów podkreślają krótsze wersy oraz powtórzenia akcentujące przekazywane treści: "Zawsze rządzisz, / Zawsze sądzisz, / I mówią, że Ty nie błądzisz!". </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Adresat główny: Bóg </p>
<p> </p>
<p>Pozostali adresaci:</p>
<ul>
<li>pieśni;</li>
<li>myśli;</li>
<li>poeci;</li>
<li>mędrcy;</li>
<li>prorocy;</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Bohater zwraca się do poetów, by okazać swój stosunek do nich oraz niewątpliwą pogardę. Podważa wartość tworzonych przez nich dzieł, uważa także, że nie mogą równać się z jego osobą. Nie znają bowiem swej wielkości. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowe fragmenty:</p>
<p><em>Samotność - cóż po ludziach, czy-m śpiewak dla ludzi?</em></p>
<p><em>Gdzie człowiek, co z mej pieśni całą myśl wysłucha,</em></p>
<p><em>Obejmie okiem wszystkie promienie jej ducha? </em></p>
<p> </p>
<p><em>Ja mistrz!</em></p>
<p><em>Ja mistrz wyciągam dłonie!</em></p>
<p><em>Wyciągam aż w niebiosa i kładę me dłonie</em></p>
<p><em>Na gwiazdach jak na szklannych harmoniki kręgach.</em></p>
<p><em>To nagłym, to wolnym ruchem,</em></p>
<p><em>Kręcę gwiazdy moim duchem.</em></p>
<p><em>Milijon tonów płynie; w tonów milijonie</em></p>
<p><em>Każdy ton ja dobyłem, wiem o każdym tonie;</em></p>
<p><em>Zgadzam je, dzielę i łączę</em></p>
<p> </p>
<p><em>Ja czuję nieśmiertelność, nieśmiertelność tworzę,</em></p>
<p><em>Cóż Ty większego mogłeś zrobić - Boże?</em></p>
<p><em>Patrz, jak te myśli dobywam sam z siebie,</em></p>
<p><em>Wcielam w słowa, one lecą,</em></p>
<p> </p>
<p><em>Tak! czuły jestem, silny jestem i rozumny. - </em></p>
<p><em>Nigdym nie czuł, jak w tej chwili - </em></p>
<p><em>Dziś mój zenit, moc moja dzisiaj się przesili</em></p>
<p><em>Dziś poznam, czym najwyższy, czylim tylko dumny;</em></p>
<p> </p>
<p><em>Zrzucę ciało i tylko jak duch wezmę pióra - </em></p>
<p><em>Potrzeba mi lotu,</em></p>
<p><em>Wylecę z planet i gwiazd kołowrotu,</em></p>
<p><em>Tam dojdę, gdzie graniczą Stwórca i natura.</em></p>
<p> </p>
<p>Konrad przedstawia siebie jako wybitną jednostkę, której twórczość zyskuje niezwykłą rangę. Przytoczone fragmenty wskazują na poczucie potęgi i siły bohatera. Ma on moc kreowania pewnej rzeczywistości, co sprawia, że uważa siebie za niemal równego Bogu. Ponadto jako twórca zyskuje nową perspektywę - nie należy bowiem do przyziemnej rzeczywistości, lecz wznosi się ponad nią. Motyw lotu sugeruje więc przekroczenie granic oraz zetknięcie się z rzeczywistością duchową. Również słowa dotyczące gwiazd wnoszą dodatkowe sensy, gdyż symbolizują one sukces, osiągnięcie ideału, zaś promień wywołuje skojarzenia z życiem oraz boskim pierwiastkiem. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Konrad przyjmuje wobec Boga postawę oskarżycielską. Podważa Jego wizerunek jako kochającego ojca, który troszczy się o świat stworzony. Wyraża bunt przeciwko Panu, gdyż nie rozumie, dlaczego naród został skazany na tak olbrzymie cierpienie. Buntuje się więc przeciwko Stwórcy, postrzega siebie jako wybitną jednostkę, która jest Mu równa. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Zarzuty z tekstu:</p>
<ul>
<li><em>Milczysz! Milczysz! [...];</em></li>
<li><em>Kłamca, kto Ciebie nazywał miłością, / Ty jesteś tylko mądrością. [...];</em></li>
<li><em>Zawsze rządzisz, / Zawsze sądzisz, / I mówią, że Ty nie błądzisz!;</em></li>
<li><em>Jeśli pod rządem Twoim czułość nie jest bezrząd, / Jeśli w milijon ludzi krzyczących "ratunku!" / Nie patrzysz jak w zawiłe  zrównanie rachunku; - / Jeśli miłość jest na co w świecie Twym potrzebną / I nie jest tylko Twoją omyłką liczebną... [...]</em></li>
</ul>
<p> </p>
<p>Z tekstu wyłania się obraz obojętnego Boga, który jest nieczuły na cierpienie ludzi. Zdaje się być odległy, zdystansowany, nie wykorzystuje swej wąłdzy, by pomóc śmiertelnikom. Według Konrada nie można wręcz utożsamiać Pana z miłością, lecz jedynie z mądrością. Buntuje się on przeciwko Bogu, którego postrzega nie jako "ojca świata", lecz okrutnego tyrana. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Bohater jawi się jako buntownik, który sprzeciwia się władzy Boga i wręcz posuwa się do bluźnierstwa. Jego postawa - pod względem etyki - przypomina Prometeusza. Konrad bowiem kieruje się głęboką miłością do narodu oraz współczuciem. Usprawiedliwieniem tej postawy mogą być słowa:</p>
<p><em>Ja kocham cały naród! - objąłem w ramiona</em></p>
<p><em>Wszystkie przeszłe i przyszłe jego pokolenia,</em></p>
<p><em>Przycisnąłem tu do łona,</em></p>
<p><em>Jak przyjaciel, kochanek, małżonek, jak ojciec:</em></p>
<p><em>Chcę go dźwignąć, uszczęśliwić,</em></p>
<p><em>Chcę nim cały świat zadziwić [...]. </em></p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 10</a><br>
<table border="1" style="border-collapse: collapse;width: 817px;height: 337px;">
<tbody>
<tr style="text-align: center;">
<td style="width: 269.2px;"> </td>
<td style="background-color: #4caf50;width: 269.2px;"><strong>Prometeusz</strong></td>
<td style="background-color: #4caf50;width: 269.2px;"><strong>Konrad </strong></td>
</tr>
<tr style="text-align: center;">
<td style="background-color: #c8e6c9;width: 269.2px;"><strong>Intencje</strong></td>
<td style="width: 269.2px;">zapewnienie człowiekowi ognia oraz podstawowych umiejętności poprawiających jakość życia</td>
<td style="width: 269.2px;">ulżenie narodowi w cierpieniu, przejęcie jego bólu</td>
</tr>
<tr style="text-align: center;">
<td style="background-color: #c8e6c9;width: 269.2px;"><strong>Postawa etyczna</strong></td>
<td style="width: 269.2px;">postawa prometejska - podporządkowanie działań jednostki dobru ogółu</td>
<td style="width: 269.2px;">postawa prometejska - podporządkowanie swych działań narodowi </td>
</tr>
<tr style="text-align: center;">
<td style="background-color: #c8e6c9;width: 269.2px;"><strong>Uzasadnienie postępowania</strong></td>
<td style="width: 269.2px;">współczucie oraz miłość do człowieka, niezgoda na jego trudny los</td>
<td style="width: 269.2px;">bunt przeciwko obojętnemu Boga oraz poczucie miłości i współczucia dla cierpiącego narodu</td>
</tr>
<tr style="text-align: center;">
<td style="background-color: #c8e6c9;width: 269.2px;"><strong>Poniesione konsekwencje </strong></td>
<td style="width: 269.2px;">przykucie Prometeusza do skał Kaukazu, skazanie go na wieczną mękę (sęp wyjadający wątrobę bohatera)</td>
<td style="width: 269.2px;">rzucenie wyzwania Bogu, bluźnierstwo</td>
</tr>
</tbody>
</table><br>