<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Autor osadził sytuację w rzeczywistości II wojny światowej. W swym utworze opisuje losy Ryfki, która po śmierci rodziców traci kontakt z rzeczywistością, naga biega po gruzach miasta. Przejeżdżający ludzie wspierają ją w pewien sposób, jednak ostatecznie bohaterka zostaje zabrana przez SS-manów i zabita. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bohaterką utworu jest Żydówka, trzynastoletnia Ryfka. Dziewczynka ma rude włosy, jest naga i biega po ruinach zniszczonego miasteczka. Nie ma krewnych, ponieważ matka zginęła pod gruzami, natomiast ojciec znalazł się w Majdanku. Bohaterka zdaje się nie dostrzegać tragizmu swej sytuacji oraz śmierci najbliższych - ma wrażenie, że nadal żyją. Nie zwraca także uwagi na potencjalne zagrożenie, przebywa w swoim świecie, co może wynikać z szoku oraz trudnych doświadczeń dziewczynki. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Ofiarą jest trzynastoletnia dziewczynka, która po utracie rodziców traci kontakt z rzeczywistością. W związku z tym zdaje się ignorować zagrożenie, nie dopuszcza do siebie myśli o śmierci bliskich. Przewaga niemieckich żołnierzy polega zaś na tym, że są dorosłymi mężczyznami, którzy znajdują usprawiedliwienie dla swych czynów. Są przy tym pozbawieni wyrzutów sumienia i bezwzględni w swym działaniu. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Motywy religijne:</p>
<ul>
<li>obecność Jezusa; </li>
<li>męka Chrystusa;</li>
<li>korona cierniowa;</li>
<li>Alleluja;</li>
<li>Galilea. </li>
</ul>
<p> </p>
<p>Motywy religijne uwznioślają cierpienie dziecka. Niewinność Ryfki zostaje bowiem zestawiona z Chrystusem, którego męka przyniosła ludziom zbawienie. Przypominają również o tym, że bohaterka i Jezus należą do tego samego narodu. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przyczyną cierpienia Ryfki staje się jej pochodzenie: "[...] sie Juden, / za koronę cierniową, za te włosy rude". Można więc uznać, że śmierć bohaterki jest nieuzasadniona, wynika z jej niewinności, co stanowi swoisty paradoks. Sytuacja Ryfki zostaje zestawiona z męką Chrystusa - sugeruje to uwznioślenie bólu dziewczynki, nadanie mu głębszego wymiaru. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Cytaty z Mickiewicza tworzą klamrę kompozycyjną, gdyż rozpoczynają i kończą utwór. Świadczą także o podobieństwie Ryfki do Karusi. Mimo innej epoki oraz okoliczności dziewczynka - podobnie jak bohaterka utworu romantycznego poety - zdaje się funkcjonować w innej rzeczywistości, ma słaby kontakt z otaczającym ją światem.  </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Język utworu można określić jako dość prosty, ale przy tym konkretny i obrazowy. </p>
<table border="1" style="border-collapse: collapse;width: 659px;height: 334px;">
<tbody>
<tr>
<td style="background-color: #99cc33;text-align: center;width: 218px;"><strong>Środek</strong></td>
<td style="background-color: #99cc33;text-align: center;width: 214px;"><strong>Przykład z tekstu</strong></td>
<td style="background-color: #99cc33;text-align: center;width: 217px;"><strong>Funkcje</strong></td>
</tr>
<tr style="text-align: center;">
<td style="width: 218px;">epitety</td>
<td style="width: 214px;"><em>biały</em></td>
<td style="width: 217px;">określenie cech danego zjawiska, uplastycznienie przedstawienia</td>
</tr>
<tr style="text-align: center;">
<td style="width: 218px;">wykrzyknienie</td>
<td style="width: 214px;"><em>Słuchaj, dzieweczko!</em></td>
<td style="width: 217px;">wyrażenie silnych emocji mówiącego</td>
</tr>
<tr style="text-align: center;">
<td style="width: 218px;">wyliczenie</td>
<td style="width: 214px;"><em>Roześmiała się, zakręciła, znikła.</em></td>
<td style="width: 217px;">zaakcentowanie prezentowanych treści</td>
</tr>
<tr style="text-align: center;">
<td style="width: 218px;">anafora</td>
<td style="width: 214px;"><em>Przejeżdżał chłop, rzucił grosik, / przejeżdżała baba, też dała cosik</em></td>
<td style="width: 217px;">wzmocnienie siły wypowiedzi</td>
</tr>
<tr style="text-align: center;">
<td style="width: 218px;">apostrofa</td>
<td style="width: 214px;"><em>Słuchaj Jezu, słuchaj Ryfka</em></td>
<td style="width: 217px;">wpłynięcie na nastrój utworu</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
<table border="1" style="border-collapse: collapse;width: 836px;height: 570px;">
<tbody>
<tr style="text-align: center;">
<td style="width: 278px;"> </td>
<td style="background-color: #339966;width: 271px;"><strong>Karusia</strong></td>
<td style="background-color: #339966;width: 277px;"><strong>Ryfka </strong></td>
</tr>
<tr style="text-align: center;">
<td style="background-color: #99ffcc;width: 278px;"><strong>sytuacja bohaterki</strong></td>
<td style="width: 271px;">Dziewczyna znajduje się w miasteczku. Jest dzień i rozmawia ze swym zmarłym ukochanym.</td>
<td style="width: 277px;">Dziewczynka znajduje się na ruinach miasteczka, gdzie biega naga i nie reaguje na potencjalne zagrożenie.</td>
</tr>
<tr style="text-align: center;">
<td style="background-color: #99ffcc;width: 278px;"><strong>kontakt z otoczeniem</strong></td>
<td style="width: 271px;">Karusia ma słaby kontakt z otoczeniem. Uważa, że ludzie nie rozumieją jej cierpienia, lecz tylko z niej szydzą. Są okrutni, pozbawieni wrażliwości. Dziewczyna czuje się wśród nich nieszczęśliwa.</td>
<td style="width: 277px;">Kontakty Ryfki z otoczeniem również nie są bardzo dobre. Nie stara się nawiązać relacji z innymi ludźmi, jest także dość obojętna na przejeżdżających czy żołnierzy. Należy jednak zaznaczyć, iż pewne osoby starają się jej choć trochę pomóc.</td>
</tr>
<tr style="text-align: center;">
<td style="background-color: #99ffcc;width: 278px;"><strong>okoliczności i sposób obcowania z duchami</strong></td>
<td style="width: 271px;">Bohaterka obcuje z duchem ukochanego, który zmarł. Wydaje się jej, że go widzi, pragnie się z nim połączyć, ponieważ nie jest szczęśliwa.</td>
<td style="width: 277px;">Dziewczynka straciła rodziców - matka zginęła pod gruzami, natomiast ojciec jest w Majdanku. Mimo tego myśli, że rodzice są przy niej. </td>
</tr>
<tr style="text-align: center;">
<td style="background-color: #99ffcc;width: 278px;"><strong>wrogość - jej przyczyny i konsekwencje</strong></td>
<td style="width: 271px;">Wrogość reprezentują ludzie, o których mówi Karusia. Jej przyczyną jest niezrozumienie przeżyć bohaterki, w związku z  czym czuje się ona osamotniona i nieszczęśliwa. Również starzec jest nieżyczliwy względem Karusi - podważa jej przeżycia. Jego postawa wynika ze światopoglądu - mężczyzna kieruje się przede wszystkim rozumem, więc słowa dziewczyny stają się dla niego niewiarygodne. Z tego powodu stara się uświadomić zgromadzonym, że Karusia bredzi.</td>
<td style="width: 277px;">Wrogość dziewczynce okazują żołnierze, którzy zabierają Ryfkę ze sobą. Swoje postępowanie tłumaczą tożsamością bohaterki oraz - paradoksalnie - jej niewinnością - co ma być przyczyną wyroku śmierci. W konsekwencji Ryfka zostaje zamordowana przez SS-manów. </td>
</tr>
</tbody>
</table><br>