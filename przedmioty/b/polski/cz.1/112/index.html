<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterowie:</p>
<ul>
<li>Krysia -&gt; "Smutna wybiega dziewica"; </li>
<li>parobek -&gt; 'Wierny sługa wyszedł z lasu";</li>
<li>pan i jego żona -&gt; "Bo właśnie teraz pan z żoną / Poszli przechadzką nad rzeczkę";</li>
</ul>
<p> </p>
<p>Miejsce wydarzeń: okolice jeziora Świteź oraz jezioro -&gt; "Przybiega na koniec łączki, / Gdzie w jezioro wpada rzeka"</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Narrator zdaje się być świadkiem zdarzeń, wręcz je relacjonuje: "Od dworu, spod lasa, z wioski, / Smutna wybiega dziewica". Nie jest zdystansowany względem obserwowanej sytuacji, można także zauważyć, iż tajemnicze zjawiska wykraczają poza jego pojmowanie: "Przebóg! cudy czy moc piekła!". Jego wiedza jest więc ograniczona, zaś sama reakcja może świadczyć o tym, że pochodzi z ludu. O jego współczuciu świadczy sposób przedstawienia bohaterki; podkreśla jej piękno, na czułość i sympatię wskazują zastosowane zdrobnienia ("rączki, "włoski"). Również same słowa, dotyczące odkrycia sługi, mogą sugerować, iż aprobuje to, co spotkało niewiernego kochanka i jego żonę - ich metamorfozę uważa bowiem za cud lub działanie sił ciemności, zasłużoną karę. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Pierwsza metamorfoza wynika ze zdrady ukochanego - zrozpaczona bohaterka rzuca się do wody, jednak wcześniej prosi o przyjęcie do grona Świtezianek, i ostatecznie się zamienia w rybkę. Druga metamorfoza wiąże się z poszukiwaniami sługi, który woła Krysię, by nakarmiła dziecko. Wtedy rybka przybiera postać syreny. Motyw metamorfozy wprowadza element cudowności oraz tajemnicy, charakterystyczny dla romantycznych dzieł. Świadczy również o tym, że rzeczywistość kryje w sobie pewne zagadki oraz niewyjaśnione zdarzenia. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Elementy realistyczne:</p>
<ul>
<li>uwiedzenie przez kochanka; </li>
<li>samobójstwo dziewczyny;</li>
</ul>
<p> </p>
<p>Elementy fantastyczne:</p>
<ul>
<li>przemiana dziewczyny w rybkę;</li>
<li>metamorfoza w syrenę;</li>
<li>karmienie dziecka przez przemienioną bohaterkę;</li>
<li>przeobrażenie się pana i jego małżonki w głaz.</li>
</ul>
<p> </p>
<p>Przewaga elementów fantastycznych świadczy o tym, iż jest to umowna wizja rzeczywistości. Namacalne stają się więc zdarzenia cudowne, które potwierdzają romantyczne przekonanie o istnieniu innej rzeczywistości. Kształtują one także specyficzny nastrój dzieła, w którym wszystko jest możliwe.  </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Nastrój utworu można  określić jako tajemniczy, niezwykły. Został on osiągnięty za pomocą przykładowych środków:</p>
<ul>
<li>wykrzyknień ("Przebóg! cudy, czy moc piekła?");</li>
<li>pytań retorycznych ("Dla opuszczonej kochanki / Cóż pozostało na świecie?");</li>
<li>epitetów ("dziwną", "dzikim");</li>
<li>metafory ("I znowu ściska swe ciało, / I główkę nadobną więzi").</li>
</ul><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<ul>
<li>Bohaterką utworu jest dziewczyna wywodząca się z ludu, która zostaje oszukana przez pana. Również narratora utworu oraz sługę można zaliczyć do postaci wywodzących się ze wspomnianego środowiska. Z kolei scenerię zdarzeń tworzy przede wszystkim świat przyrody. Staje się on świadkiem cierpienia Krysi, jej samobójstwa oraz cudownych metamorfoz. W ten sposób zostaje mu szczególna rola - również jako źródła niezwykłej atmosfery.</li>
<li>Język utworu cechuje się prostotą typową dla ludowych przekazów. Obecne są w nim zdrobnienia, epitety, powtórzenia, niewyszukane słownictwo. Przekazuje on wizję świata, który ma swoje tajemnice i nie jest w pełni zrozumiały dla człowieka.</li>
<li>Utwór wyraża wiarę w istnienie fantastycznych istot, które reprezentują inną rzeczywistość, niedostępną dla każdego człowieka. Są więc tu obecne pewne elementy charakterystyczne dla pogaństwa oraz przekonanie, że możliwe stają się cudowne metamorfozy sprzeczne z rozsądkiem.</li>
<li>Bardzo ważnym zagadnieniem jest kwestia winy i kary. Zgodnie z ludowymi wierzeniami każde zło zostaje ostatecznie ukarane. Tak dzieje się również w przypadku fałszywego kochanka, którego postawa popycha Krysię do samobójstwa. Ostatecznie zostaje wymierzona sprawiedliwość jemu i jego wybrance, ponieważ nie można budować swego szczęścia na krzywdzie drugiego człowieka. </li>
</ul><br>