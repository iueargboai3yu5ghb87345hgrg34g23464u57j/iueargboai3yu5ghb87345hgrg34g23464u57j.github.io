<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Bohater to Eugeniusz de Rastignac - młody człowiek, który przyjechał do Paryża, by studiować prawo. </li>
<li>Pochodzi z południa Francji. Jego rodzina ma pod Angoulême niewielki majątek. </li>
<li>Rastignac ma jasną skórę, czarne włosy oraz błękitne oczy. Jego wygląd wskazuje na szlacheckie pochodzenie. Kiedy spaceruje po mieście, ubiera się w wykwintny sposób, jednak codzienny strój jest skromny, niedbały. </li>
<li>Bohater wywodzi się z niezbyt zamożnej rodziny szlacheckiej, która utrzymuje się m.in. z winnicy i ma niewielki majątek. Jego sytuacja nie jest więc zbyt korzystna; skromne pieniądze, które otrzymuje na utrzymanie, stanowią efekt oszczędności krewnych. Z tego powodu nie może pozwolić sobie na beztroskie i przyjemne życie. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<table border="1" style="border-collapse: collapse;width: 489px;height: 161px;">
<tbody>
<tr style="height: 44px;">
<td style="background-color: #c8e6c9;text-align: center;width: 244px;"><strong>Prowincjusz w Paryżu</strong></td>
<td style="background-color: #c8e6c9;text-align: center;width: 244px;"><strong>Paryżanin w domu rodzinnym </strong></td>
</tr>
<tr style="height: 77px;">
<td style="width: 244px;height: 77px;">
<ul>
<li>mimo oszczędnego charakteru troszczy się o wykwintny ubiór w czasie spacerów po mieście;</li>
<li>korzysta z rozrywek, jakie zapewnia miasto;</li>
<li>odczuwa nieustannych zachwyt;</li>
<li>poszerza swe horyzonty;</li>
<li>odkrywa mechanizmy struktury społecznej;</li>
<li>zaczyna zazdrościć ludziom zamożniejszym;</li>
<li>wyzbywa się złudzeń i zyskuje nowe ambicje;</li>
</ul>
</td>
<td style="width: 244px;height: 77px;">
<ul>
<li>w nowy sposób postrzega sytuację rodziny: odkrywa jej zubożenie;</li>
<li>zmienia się jego ideał piękna, ponieważ zyskuje nowe punkty odniesienia;</li>
<li>uświadamia sobie ciążącą na nim odpowiedzialność za los rodziny;</li>
<li>postanawia poprawić swoją sytuację;</li>
<li>decyduje się na skorzystanie z odpowiednich stosunków społecznych;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Plany bohatera określa przede wszystkim cytat: "[...] zapragnął dobić się znacznego stanowiska i wywyższyć się ponad wszystkich". Celem młodzieńca staje się więc zdobycie wyższej pozycji społecznej oraz kariera. Początkowo pragnie osiągnąć to za pomocą wyłącznie samodzielnej pracy. Ostatecznie jednak Rastignac wybiera inną strategię: "[...] spostrzegł, jak wielką rolę kobiety grają w życiu towarzyskim, i zapragnął wyrobić sobie potrzebne stosunki. Postanowił nagle rzucić się w świat i bądź co bądź zdobyć sobie protektorki, które by go wzięły w opiekę [...]". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowo:</p>
<p>Narrator nie wyraża w wyrazisty sposób swej oceny bohatera, jest dość powściągliwy. Dostrzega bowiem zalety i wady młodzieńca. Podkreślone zostają więc przede wszystkim ambicje Eugeniusza, który pragnie poprawić swój status społeczny oraz zrobić karierę. Z drugiej jednak strony narrator akcentuje zachłyśnięcie się Rastignaca życiem w mieście. Nieco ironicznie komentuje zachwyt bohatera: "W takiej epoce student unosi się nad każdym głupstwem, biorąc je za coś wspaniałego. Stwarza sobie wielkiego człowieka, podnosząc na piedestał jednego z profesorów Kolegium Francuskiego, któremu się płaci za to, by się utrzymywał  na odpowiedniej wysokości". Zauważa także, że młodzieńcowi brakuje konsekwencji w działaniu, gdyż ostatecznie decyduje się na znalezienie protektorki. </p><br>