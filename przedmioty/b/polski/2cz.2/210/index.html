<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Losy Wokulskiego:</p>
<ul>
<li>praca jako subiekt u Hopfera; </li>
<li>uczęszczanie do Szkoły Przygotowawczej;</li>
<li>zdanie egzaminu do Szkoły Głównej;</li>
<li>rezygnacja z edukacji;</li>
<li>udział w powstaniu;</li>
<li>powrót do Warszawy;</li>
<li>poszukiwanie pracy;</li>
<li>otrzymanie posady w sklepie Minclowej;</li>
<li>ślub z Minclową;</li>
<li>robienie interesów wojennych;</li>
<li>zainteresowanie Wokulskiego Łęcką. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W pierwszym fragmencie rozmawiają radca i ajent. Ten pierwszy wyraża raczej nieprzychylną opinię na temat Wokulskiego. Postrzega go jako wariata, zaś swoją ocenę motywuje znajomością kupca, kiedy to był on jeszcze subiektem u Hopfera. Krytykuje Stanisława za to, że nie potrafi docenić swego szczęścia, lecz ciągle rzuca się w nowe działania. W przeciwieństwie do niego ajent, który także zna Wokulskiego, nie wyraża tak surowego osądu. Podkreśla, że osoba, której dotyczy rozmowa, ma swoje wady i zalety, jednak z całą pewnością nie można jej uznać za skłonną do szaleństw. Wierzy przy tym w to, że kupiec może odnieść sukces.</p>
<p>W drugim dialogu udział biorą Rzecki oraz Szuman. Obydwaj znają osobiście Wokulskiego, zaś doktor obserwował go także w czasie balu. Rzecki wypowiada się z szacunkiem i sympatią o mężczyźnie, postrzega go jako człowieka, który nie pozwoli z siebie kpić. Irytują go także krytyczne słowa doktora. Ten zaś z kolei dostrzega brak rozsądku Wokulskiego - nie zauważa bowiem wyrachowania Łęckiej. Ma jedynie nadzieję, iż kupiec uświadomi sobie swą sytuację. </p>
<p>Na różne oceny może wpływać stopień zażyłości oraz relacji z bohaterem, obserwacja jego zachowania, a także poglądy samych rozmówców. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<table border="1" style="border-collapse: collapse;width: 646px;height: 296px;">
<tbody>
<tr style="text-align: center;">
<td colspan="2" style="width: 642px;background-color: #90caf9;"><strong>Wokulski </strong></td>
</tr>
<tr style="text-align: center;">
<td style="background-color: #e3f2fd;width: 318.8px;"><strong>jako romantyk</strong></td>
<td style="background-color: #e3f2fd;width: 320.4px;"><strong>jako pozytywista</strong></td>
</tr>
<tr>
<td style="width: 318.8px;">
<ul>
<li>zdaje się być szalony;</li>
<li>brał udział w powstaniu;</li>
<li>bardzo często zmienia swoje plany;</li>
<li>znajduje swoją wybrankę;</li>
<li>uczucie do Izabeli staje się źródłem sprzecznych emocji;</li>
<li>postrzega kobietę jako niemal anielską istotę; </li>
</ul>
</td>
<td style="width: 320.4px;">
<ul>
<li>interesuje się nauką;</li>
<li>poświęca się pracy;</li>
<li>systematycznie rozwija swój sklep;</li>
<li>wyróżnia się uporem oraz konsekwencją w działaniu;</li>
<li>realizuje hasło pracy organicznej;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Postawę bohatera ukształtowała lektura romantycznych dzieł. Wskazuje na to fragment:</p>
<p><em>[...] czy to w piwnicy Hopfera, czy to na stepie tak się karmił Aldonami, Grażynami, Marylami i tymi podobnymi chimerami, że w pannie Łęckiej widzi bóstwo. On się już nie tylko kocha, ale uwielbia ją, modli się, padałby przed nią na twarz... Przykre go czeka zbudzenie!... Bo choć to romantyk pełnej krwi, jednak nie będzie naśladować Mickiewicza [...]. </em></p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>W drugim fragmencie występuje narracja pierwszoosobowa. Narratorem staje się bohater, uczestnik rozmowy, który przedstawia zdarzenia ze swej perspektywy. Jego wiedza jest więc ograniczona, zaznacza się także subiektywizm, ponieważ opisuje on swoje reakcje. Narracja została poprowadzona w ten sposób, iż dialog został dokładnie zrelacjonowany, natomiast fragment ten nie zawiera rozbudowanego komentarza narratora. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Charakterystyka dokonana przez kilka osób pozwala na poznanie bohatera z różnych stron oraz sprzecznych opinii, które wywołuje. Tym samym zostaje zaznaczona niejednoznaczność Wokulskiego, jego wielowymiarowość, zdaje się on być przez to tajemniczy. Zabieg ten ma wpływ także na czytelnika, ponieważ samodzielnie będzie musiał on zweryfikować ocenę kupca i wyciągnąć własne wnioski. </p><br>