<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterowie utworu to pastor Marcin Böhme oraz właściciel fabryki bawełnianych tkanin Gotlieb Adler. Mężczyźni ci znali się od dziecka, ponieważ ich ojcowie byli majstrami tkackimi, którzy pracowali w fabryce na brandenburskiej równinie. Adler i Böhme chodzili razem do szkoły elementarnej, a z czasem stali się przyjaciółmi. Mimo wyboru innych dróg życiowych, ostatecznie spotkali się na polskiej ziemi i odnowili swą znajomość: "[...] przez drugie ćwierć wieku nie rozłączyli się i odwiedzali wzajemnie po kilka razy na tydzień". Bohaterów tych różni sytuacja życiowa oraz sposób postępowania i cele życiowe. Pastor ma żonę oraz dwójkę dzieci; zaś syn Adlera to jedynak; w przytoczonym fragmencie nie ma wzmianki na temat małżonki fabrykanta. Dla duchownego ważna jest troska o życie duchowe wiernych, pobożne i dobre życie, nie odczuwa natomiast potrzeby ciągłego bogacenia się. Z kolei Gotlieb pragnie, by nieustannie poprawiać swą sytuację materialną: "[...] Adlerowi nie wystarczało kilkadziesiąt tysięcy rubli na rok, a fundusz, złożony w banku, zbyt powolnie zbliżał się do upragnionej liczby: miliona rubli". Chce także, aby jego syn korzystał z życia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Duchowny przybył do właściciela fabryki, żeby poinformować go o sytuacji Ferdynanda za granicą. Przebieg spotkania miał polegać na zmartwieniu Adlera (przedstawienie długów syna) oraz następnie pocieszeniu go. Na końcu zaś zadaniem pastora było zyskanie przebaczenia dla rozrzutnego i nieodpowiedzialnego młodego człowieka. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<table border="1" style="border-collapse: collapse;width: 745px;height: 359px;">
<tbody>
<tr style="text-align: center;">
<td style="width: 245.2px;height: 17px;"> </td>
<td style="background-color: #3366ff;width: 245.2px;height: 17px;"><strong>Böhme</strong></td>
<td style="background-color: #3366ff;width: 245.2px;height: 17px;"><strong>Adler </strong></td>
</tr>
<tr style="text-align: center;">
<td style="background-color: #3366ff;width: 245.2px;height: 210px;"><strong>wychowanie dzieci</strong></td>
<td style="width: 245.2px;height: 210px;">Pastor przejmuje się losem swych dzieci. Pragnie, aby córka znalazła dobrego męża, zaś syn po skończeniu edukacji zyskał pracę w fabryce. Przywiązuje wagę do przekazania potomstwu odpowiednich zasad moralnych, żeby ich egzystencja była uczciwa i użyteczna dla innych.</td>
<td style="width: 245.2px;height: 210px;">Niepokoi się tym, co wyrośnie z jego syna. Jednocześnie traktuje go w pobłażliwy sposób, nie stara się mu przekazać określonych zasad moralnych. Zamiast tego umożliwia Ferdynandowi beztroskie życie i trwonienie majątku. Jest więc bezkrytyczny wobec swego potomka, szybko wybacza mu lekkomyślność. </td>
</tr>
<tr style="text-align: center;">
<td style="background-color: #3366ff;width: 245.2px;height: 52px;"><strong>praca</strong></td>
<td style="width: 245.2px;height: 52px;">Praca jest wartościowa, jeśli służy innym ludziom. </td>
<td style="width: 245.2px;height: 52px;">Praca jest dla niego przekleństwem, nie docenia jej wartości. </td>
</tr>
<tr style="text-align: center;">
<td style="background-color: #3366ff;width: 245.2px;height: 70px;"><strong>pomoc biednym</strong></td>
<td style="width: 245.2px;height: 70px;">Jest dla pastora czymś ważnym i uważa, że Adler powinien wspierać tych, którym się gorzej powodzi. </td>
<td style="width: 245.2px;height: 70px;">Adler nie jest nią zainteresowany. Twierdzi, iż podział na bogatych i biednych to dzieło Boga. Według niego wszyscy zamożni korzystają z życia, zaś los ubogich nie porusza go. Z tego też powodu okrutnie traktuje ludzi słabszych od siebie. </td>
</tr>
<tr style="text-align: center;">
<td style="background-color: #3366ff;width: 245.2px;height: 52px;"><strong>wartość edukacji</strong></td>
<td style="width: 245.2px;height: 52px;">Postrzega ją jako szansę na rozwój, ale także poprawę swej sytuacji. Wie, że to ona kształtuje człowieka i oducza go próżniactwa.</td>
<td style="width: 245.2px;height: 52px;">Podważa wartość edukacji, gdyż ważniejsza jest dla niego możliwość bogacenia się. Postrzega ją jako mękę i coś bezużytecznego.</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Fragmenty, które świadczą o tym, iż pastor myśli jak pozytywista: </p>
<ul>
<li><em>Szkoda, że nie ma tu ochrony dla małych dzieci, szkoły dla większych, domu dla starców, szpitala...</em></li>
<li><em>Kto wie, czy Adler, mając te pieniądze w kieszeni, nie pomyślałby o założeniu szkoły, bez której dzieci fabrycznych robotników dziczeją i uczą się próżniactwa.</em></li>
<li><em>Syn twój nie pracuje, ale dane mu przez Stwórcę siły duchowe, fizyczne i pieniężne trwoni marnie.</em></li>
<li><em>[...] żeby być użytecznym sobie i ludziom.</em></li>
<li><em>Ale nie pracuje!</em></li>
<li><em>Łzy biednych psują smak wina.</em></li>
</ul>
<p> </p>
<p>W wypowiedziach pastora odzwierciedlenie znajduje przede wszystkim hasło utylitaryzmu oraz organicyzmu. Pastor podkreśla bowiem, że wszelkie działania powinny być użyteczne dla społeczeństwa. W ten sposób możliwy staje się bowiem rozwój społeczeństwa oraz poprawa sytuacji poszczególnych grup. Kluczowa jest więc troska o edukację uboższych warstw i zmianę warunków bytowych. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Fabryka brandenburska  była nie tylko miejscem zatrudnienia, ale zapewniała również pracownikom możliwość edukacji potomstwa, opiekę medyczną czy miejsce w domu starców. W ten sposób właściciel troszczył się o sytuację robotników, zapewniał im godziwe warunki, a przy tam zapobiegał zdziczeniu dzieci oraz próżniactwu. Można wiec powiedzieć, iż realizował pozytywistyczne ideały. W przeciwieństwie do niego Adler zrezygnował z takiej działalności. Traktuje on pracowników w przedmiotowy sposób, nie zależy mu na poprawie warunków ich egzystencji, ponieważ ich wyzyskuje. Różnice te świadczą o odmiennym stosunku właścicieli do zatrudnionych osób oraz modelu zarządzania fabryką. </p><br>