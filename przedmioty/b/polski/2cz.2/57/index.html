<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowa teza: </p>
<p>Przeszłość w dalszym ciągu ma wpływ na teraźniejszość; stanowi źródło, z którego należy czerpać wiedzę. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<table border="1" style="border-collapse: collapse;width: 617px;height: 338px;">
<tbody>
<tr style="text-align: center;">
<td style="background-color: #cc6600;width: 305.2px;"><strong>Fragment</strong></td>
<td style="background-color: #cc6600;width: 305.2px;"><strong>Interpretacja </strong></td>
</tr>
<tr style="text-align: center;">
<td style="width: 305.2px;">
<p><em>Zmarłych pokoleń idealna sfera</em></p>
<p><em>W żywej ludzkości wieczne ma siedlisko,</em></p>
<p><em>A grób proroka, mędrca, bohatera</em></p>
<p><em>Jasnych żywotów staje się kołyską.</em></p>
</td>
<td style="width: 305.2px;">Dawne pokolenia nieustannie oddziałują na żyjących. Wielkie jednostki stają się bowiem źródłem tradycji oraz inspiracji do działania. Tym samym cały czas wpływają na postawy i działania ludzi.</td>
</tr>
<tr style="text-align: center;">
<td style="width: 305.2px;">
<p><em>Zawsze z tej samej życiodajnej strugi</em></p>
<p><em>Czerpiemy napój, co pragnienie gasi;</em></p>
<p><em>Żywi nas zasób pracy plemion długiej</em></p>
</td>
<td style="width: 305.2px;">Kolejne pokolenia wykorzystują doświadczenia, pracę i osiągnięcia przodków. Jest to zależność, która umożliwia rozwój oraz zaspokajanie swych potrzeb. Świadczy to o tym, że istnieje pewna ciągłość tradycji. </td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Ostatnie dwa wersy wskazują na pewną cykliczność. Osiągnięcia przodków wpływają bowiem na teraźniejszość, zaś podobnie - w przyszłości - kolejne pokolenia będą czerpać z wiedzy swych poprzedników. Jest więc to nieskończony oraz trwały proces, kształtujący kolejnych ludzi. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
<p>Przykładowo:</p>
<p>W pierwszym z przytoczonych utworów, <em>Miejmy nadzieję!</em>, zaznacza się przede wszystkim potrzeba przyjęcia zupełnie nowej postawy, która kontrastuje z dotychczasową. Podmiot liryczny apeluje bowiem o to, aby wyzbyć się przywiązania do martyrologii oraz wspomnienia poniesionych klęsk. Trzeba więc zrezygnować z rozpamiętywania przeszłości, a zatroszczyć się o prawdziwą nadzieję i odwagę, ponieważ wartości te umożliwiają działanie i zmianę rzeczywistości. Nowe pokolenie ma więc szczególną rolę, gdyż od niego zależy wprowadzenie zmian w mentalności rodaków, również zachowanie idei: "Do nas należy dać im moc i zbroję, / By z kraju marzeń przeszły w rzeczywistość". </p>
<p>Jak podkreśla Markiewicz, od połowy lat 70. w twórczości Asnyka ujawniają się nowe zasady ważne dla poety. Badacz pisze: "[...] ich podstawą jest przeświadczenie, że przemijalność to powszechne prawo istnienia". Prawdę tę akcentuje szczególnie utwór<em> Do młodych</em>. W nim to twórca zauważa, że każde pokolenie ma swój czas, który kiedyś musi się skończyć. To samo czeka także młodych: "I wasze gwiazdy, o zdobywcy młodzi, / W ciemnościach pogasną znów!". Z tego też powodu powinno okazywać szacunek swym przodkom oraz wyznawanym przez nich wartościom. Oprócz tego nowe pokolenie ma dążyć przede wszystkim do prawdy, rozwoju, poszerzania swych horyzontów intelektualnych, budowania przyszłości. Jest to droga ku "harmonii i doskonałości", o których to wspomina badacz literatury. Jego opinię potwierdzają słowa: "Za każdym krokiem w tajniki stworzenia / Coraz się dusza ludzka rozprzestrzenia / I większym staje się Bóg!". </p>
<p>Refleksję na temat zależności między przeszłością a teraźniejszością kontynuuje <em>Sonet XIII</em>. Asnyk zauważa w nim, że to, co minione cały czas wpływ na żyjących. Dochodzi tutaj do pewnej kolejnej przemiany w poglądach poety, ponieważ osiągnięcia minionych pokoleń nie tylko zasługują na szacunek, lecz przede wszystkim stanowią "życiodajną strugę". Dorobek przodków w faktyczny sposób oddziałuje na rzeczywistość, zapewnia młodym siły, żeby działali na rzecz swych następców.  </p><br>