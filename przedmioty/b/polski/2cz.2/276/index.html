<head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Dziewczyna miała u Swidrygajłowów pełnić funkcję guwernantki - wychowawczyni i nauczycielki dzieci.</li>
<li>W domu Swidrygajłowów Dunia staje się obiektem niechcianych uczuć pana domu, który próbuje ją uwieść, proponuje jej także wyjazd. Bohaterka broni się przed mężczyzną, jednak jego żona odmiennie interpretuje sytuację. </li>
<li>Dunia nie zostaje wysłuchana przez Marfę, co sugeruje, że dziewczyna chce wyjaśnić sytuację. Oskarżenia kobiety jednak jej nie złamały, ponieważ wykazuje się hartem ducha, nie popada w rozpacz.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Marfa Pietrowna przez przypadek słyszy słowa męża skierowane do Duni. Odczytuje tę sytuację jednak w odwrotny sposób: dochodzi bowiem do wniosku, że to guwernantka próbuje uwieść mężczyznę. </p>
<p>b) Początkowo Marfa Pietrowna oskarża dziewczynę o zaistniałą sytuację, zrzuca na nią całą winę. Wrzeszczy na Dunię, uderza ją i odprawia. Zaczyna także ją oczerniać w rozmowach z innymi ludźmi, przez co panna i jej matka spotkają się z wieloma nieprzyjemnościami. Kiedy jednak odkrywa prawdę, zmienia się jej postępowanie. Kobieta bowiem błaga bohaterkę o wybaczenie, odwołuje bowiem także to, co powiedziała innym ludziom. Okazuje skruchę, a nawet przyczynia się do nawiązania kontaktu między Dunią a Łużynem. </p>
<p>c) Postępowanie bohaterki wskazuje na jej impulsywność oraz zazdrość o męża. Marfa Pietrowna nie pozwala bowiem guwernantce na obronę, lecz od razu oskarża ją o niemoralne postępowanie. Kobieta reaguje pod wpływem silnych emocji, jednak potrafi także przyznać się do błędu i prosić o wybaczenie. Jest osobą szczerą i prostolinijną, która nie ukrywa swych uczuć, chociaż czasem zbyt szybko podejmuje pod ich wpływem decyzje. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Pulcheria stara się nakreślić wizerunek Łużyna w precyzyjny sposób, jednak w jej liście ujawnia się pewna ambiwalencja. Bohaterka przedstawia bowiem jego zalety ("Człowiek to budzący zaufanie, majętny, ma dwie posady i już odłożył spory grosz"). Jednocześnie wszelkie cechy, które mogą budzić pewne wątpliwości lub świadczyć o tym, że niekoniecznie jest on odpowiednim kandydatem dla Duni, kobieta stara się zbagatelizować lub usprawiedliwić. Wskazują na to słowa: "Co prawda ma już czterdzieści pięć lat, ale jest dosyć miłej powierzchowności i jeszcze może podobać się kobietom, i w ogóle człowiek bardzo solidny, przyzwoity, tylko że troszeczkę posępny i jak gdyby wyniosły". Matka dostrzega pewne przywary kandydata; być może budzą jej podświadomy niepokój, dlatego próbuje sama siebie uspokoić: "Na przykład on mi się z początku jakby trochę szorstki; ale to wszak może pochodzić właśnie stąd, że jest człowiekiem prostolinijnym; tak, na pewno stąd". </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Piotr Łużyn zostaje ukazany jako człowiek w średnim wieku, który cieszy się zaufaniem otoczenia, dwiema posadami oraz zgromadzonym majątkiem. Jego sytuacja życiowa jest więc zasadniczo ustabilizowana. W swym liście Pulcheria opisuje go w następujący sposób: "[...] bardzo solidny przyzwoity, tylko że troszeczkę posępny i jak gdyby wyniosły". Mężczyzna ten wyróżnia się szorstkim obejściem oraz zdecydowanymi poglądami na temat małżeństwa. Łużyn poszukuje bowiem żony ubogiej, ponieważ pragnie zyskać w związku silniejszą pozycję. Nie chce niczego zawdzięczać swej wybrance, lecz być postrzegany jako dobroczyńca małżonki, wobec którego ma ona dług wdzięczności. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Dunia nie jest entuzjastycznie nastawiona do związku z Łużynem, ponieważ wszystko dzieje się bardzo szybko. Sama zaś koncepcja małżeństwa nie wynika z wielkiego uczucia, lecz stanowi przejaw pragmatycznych dążeń. Dziewczyna oczekuje jedynie uczciwości i prawości we wspólnym życiu, zakłada także, że wiele będzie potrafiła znieść. Twierdzi przy tym, iż słowa Łużyna niekoniecznie muszą być tożsame z jego czynami. Sama zaś zgoda dziewczyny jest uwarunkowana przede wszystkim troską o bliskich, chęcią poprawy ich losu. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Sytuacja kobiet w 2. poł. XIX wieku była uwarunkowana przede wszystkim ówczesną obyczajowością oraz specyficzną wizją małżeństwa. Niewiasta nie jest bowiem postrzegana jako jednostka równa mężczyźnie - w relacjach zaznacza się przede wszystkim jej słabsza pozycja względem ojca (w rodzinie) lub męża (w małżeństwie). Traci ona tym samym jakąkolwiek niezależność, staje się podległa mężowi, a nawet nie może korzystać z pełni praw (kwestia rozporządzania majątkiem). Sytuacja ta wpływa także na dobór partnera, ponieważ kobiety poszukują osoby o wyższym statusie, zaś mężczyźni - o niższym, by małżonka mogła w pełni poświęcić się życiu domowemu. Zależność ta jest widoczna w przytoczonym fragmencie powieści. Stabilna pozycja Łużyna jest dla Duni gwarancją poprawy losu bliskich. Sam zaś bohater pragnie ubogiej żony, aby móc wejść w rolę jej dobroczyńcy. Tym samym jest ona pozbawiona jakichkolwiek praw, uzależniona od łaskawości małżonka. </p><br>