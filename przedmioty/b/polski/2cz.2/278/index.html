<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Rodion słyszy o lichwiarce, kiedy przebywa w pewnym lokalu, gdzie można się napić, ale także zagrać w bilard. Staje się świadkiem rozmowy studenta z oficerem, któremu ten pierwszy wspomina o kobiecie oraz podaje jej adres. W tekście jest mowa o przypadku, ponieważ Raskolnikow właśnie wrócił stamtąd. Sama zaś rozmowa bohaterów zdaje się być zgodna z myślami Raskolnikowa.</li>
<li>Lichwiarka zostaje przedstawiona jako odrażająca, zła jednostka jednostka. To kobieta wyrachowana, kapryśna. Jest przy tym apodyktyczna, pozbawiona ludzkich uczuć, ponieważ znęca się nad siostrą i wykorzystuje ją. Można ją także uznać za hipokrytkę, ponieważ wszystkie pieniądze zapisała w testamencie na rzecz klasztoru - w intencji modlitwy za swą duszę. Ujawnia się tutaj dwulicowość bohaterki: nie ma w niej miłości dla bliźnich, a jednocześnie stara się sobie zapewnić spokój po śmierci. </li>
<li>Student zauważa, że lichwiarka jest bardzo złośliwa, wykorzystuje swych klientów i narzuca im wysoki procent. Ma siostrę, jednak jej nie szanuje i w pełni kontroluje życie Lizawiety, a także odbiera zarobione przez nią pieniądze. Młodzieniec postrzega lichwiarkę jako człowieka złego, głupiego, którego egzystencja nie jest niczym pozytywnym. Według niego kobieta niszczy innych, zaś jej pieniądze mogłyby pomóc tym, którzy zasługują na wsparcie. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Dla studenta ważne jest prawo użyteczności. Według niego człowiek egoistyczny, zły, szkodliwy dla innych nie zasługuje na życie, ponieważ nie zmienia na lepsze rzeczywistości. Jego egzystencja jest tym samym pozbawiona głębszego sensu, jałowa. Z tego powodu także eliminacja tego typu człowieka zdaje się być rozsądnym pomysłem. Młodzieniec dodatkowo argumentuje, iż majątek pozostawiony po śmierci lichwiarki mógłby przynieść coś dobrego wartościowym jednostkom. Tym samym rachunek staje się prosty: poświęcenie jednego człowieka może być zjawiskiem korzystnym dla wielu porządnych ludzi. </p><br>