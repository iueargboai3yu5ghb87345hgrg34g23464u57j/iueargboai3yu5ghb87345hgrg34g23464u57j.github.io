<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Towary w sklepie Wokulskiego znajdowały się w szafach i gablotach, zaś samo wnętrze było starannie oświetlone oraz schludne. Na prawo od wejścia mieścił się kantorek, zaś w głębi subiekci prezentowali klientom pożądane przez nich towary. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>U Wokulskiego  można było zakupić przede wszystkim galanterię, inne przedmioty stanowiące dodatek do ubrania, artykuły piśmiennicze, porcelanę, zabawki, perfumy. Można wywnioskować, że oferta jego sklepu została skierowana do zamożnych ludzi, kobiet oraz mężczyzn. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>Zachowanie Wokulskiego</strong></p>
<p>Bohater zostaje ukazany w momencie, kiedy prowadzi rachunki. Chociaż próbuje się skupić na obliczeniach, jego myśli kierują się w stronę Izabeli. O emocjach mężczyzny i jego wysiłku świadczą nabrzmiałe żyły na czole oraz celowe pochylenie głowy, a także złamanie stalówki. Wokulski twierdzi, iż Łęcka go już nie obchodzi, jednak przechwałki Mraczewskiego powodują, że Stanisław zamiera, zdaje mu się, że spada na niego wielki ciężar.</p>
<p> </p>
<p><strong>Zachowanie subiektów</strong></p>
<p>Zachowania pracowników Wokulskiego są różne. Rzecki celebruje swoją pracę, o czym świadczy uroczyste otwieranie drzwi, odczytywanie zajęć na danych dzień oraz zapalanie świateł. Z szacunkiem wita także klientów. Lisiecki i Klejn z kolei prezentują ludziom towary: "[...] pan Lisiecki, podczesując piękną brodę, okrągłymi i pełnymi godności ruchami prezentował brązowe kandelabry [...]". Na ich tle wyróżnia się postawa Mraczewskiego, który obdarza gorącym spojrzeniem znajdujące się w sklepie panienki. Na zachowanie młodzieńca ogromny wpływ ma także pojawienie się Izabeli. Jego ręce zaczynają drżeć, zaś on sam staje się rozgorączkowany i spogląda na Łęcką intensywnym wzrokiem. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Wokulski zastanawia się nad tym, co czuje do Izabeli. Uważa, że wyleczył się z miłości do niej i jest mu ona obojętna. Rozważania te wynikają z uczuć, jakimi darzył pannę, oraz jej pojawienia się w sklepie, a kształtuje je dystans czasowy. Bohater postrzega Łęcką jako kokietkę i sądzi, że udało mu się odzyskać spokój ducha. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Obecność Izabeli oddziałuje na Mraczewskiego, o czym świadczą jego drżące dłonie. Delikatnie wzdycha, ale także obdarza klientkę komplementem oraz gorącymi spojrzeniami. Zachowuje się przy tym niespokojnie, gdyż wysuwa kolejne szuflady, by powyciągać pudełka; opowiada także Łęckiej o towarach. Po wyjściu kobiety wyraża swoje zainteresowanie nią, uważa, że zrobił na niej wielkie wrażenie. </p>
<p>Wokulski nie reaguje na zachowanie Mraczewskiego, próbuje je ignorować. Obserwuje przez moment jego rozmowę z Izabelą, uparcie stara się jednak skupić uwagę na rachunkach. Słuchanie przechwałek młodzieńca wywołuje w Wokulskim nieprzyjemne wrażenie: "[...] jakby mu na głowę i na piersi spadały ciężary". Sam jednak twierdzi, że odczuwa obojętność. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
<table border="1" style="border-collapse: collapse;width: 813px;height: 655px;">
<tbody>
<tr style="text-align: center;">
<td style="width: 271.6px;"> </td>
<td style="background-color: #99ccff;width: 264.4px;"><strong>Sklep Mincla</strong></td>
<td style="background-color: #99ccff;width: 267.6px;"><strong>Sklep Wokulskiego </strong></td>
</tr>
<tr style="text-align: center;">
<td style="background-color: #99ccff;width: 271.6px;"><strong>Oferta i klientela </strong></td>
<td style="width: 264.4px;text-align: left;">
<ul>
<li>kupiec oferował swym klientom towary kolonialne, galanteryjne, mydlarskie;</li>
<li>w przytoczonym fragmencie wspomniana jest obecność klientki;</li>
</ul>
</td>
<td style="width: 267.6px;text-align: left;">
<ul>
<li>u Wokulskiego można było kupić wyroby galanteryjne, dodatki do ubioru, toaletki itd.;</li>
<li>wśród klientów są dojrzałe kobiety, młodzieńcy, starsi mężczyźni, panny;</li>
</ul>
</td>
</tr>
<tr style="text-align: center;">
<td style="background-color: #99ccff;width: 271.6px;"><strong>Zachowanie subiektów</strong></td>
<td style="width: 264.4px;text-align: left;">
<ul>
<li>od subiektów wymagana jest dyscyplina i uczciwość;</li>
<li>każde naruszenie zasad skutkuje karą;</li>
<li>reprezentują różne postawy: poddanie się zasadom Mincla (narrator), lekceważenie reguły (Franc i Jan), sumienne wykonywanie obowiązków (Katz);</li>
<li>czasem okazują znudzenie;</li>
</ul>
</td>
<td style="width: 267.6px;text-align: left;">
<ul>
<li>ich zachowania są zróżnicowane: Rzecki z szacunkiem wita klientów, zaś Mraczewski obdarza wymownym spojrzeniem obecne tam panny;</li>
<li>Mraczewski wchodzi w rozmowę z Izabelą, zdaje się z nią flirtować;</li>
<li>subiekci plotkują o klientce;</li>
<li>ich zachowanie jest dość swobodne;</li>
</ul>
</td>
</tr>
<tr style="text-align: center;">
<td style="background-color: #99ccff;width: 271.6px;"><strong>Sposób prowadzenia sklepu </strong></td>
<td style="width: 264.4px;text-align: left;">
<ul>
<li>cały czas przebywa w sklepie;</li>
<li>pilnuje swego interesu;</li>
<li>czuwa nad pracą subiektów i karze ich;</li>
<li>nic nie dzieje się bez jego woli oraz wiedzy;</li>
</ul>
</td>
<td style="width: 267.6px;text-align: left;">
<ul>
<li>przebywa w nim, jednak z przytoczonego fragmentu nie wynika, jak wiele czasu w nim spędza;</li>
<li>zajmuje się rachunkami;</li>
<li>nie wydaje się, aby sklep był dla niego najważniejszy </li>
</ul>
</td>
</tr>
<tr style="text-align: center;">
<td style="background-color: #99ccff;width: 271.6px;"><strong>Różnica w opisie prowadzenia księgi </strong></td>
<td style="width: 264.4px;text-align: left;">
<ul>
<li>Mincel w swej księdze notuje dochody, cały czas w niej pisze i zdaje resztę; nic nie zakłóca jego pracy;</li>
</ul>
</td>
<td style="width: 267.6px;text-align: left;">
<ul>
<li>Wokulski nie oddaje się w pełni prowadzeniu księgi jak Mincel; jego obliczenia utrudniają mu rozmyślania na temat Łęckiej;</li>
</ul>
</td>
</tr>
</tbody>
</table><br>