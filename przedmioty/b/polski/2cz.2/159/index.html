<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>W przytoczonym fragmencie Orzeszkowa nawiązuje do powstania styczniowego. Informacje o tym zdarzeniu są wprowadzone przez Jana - ukazuje je z perspektywy dziecka. Bohater odwołuje się więc do zapamiętanych obrazów oraz sytuacji, które wtedy nie były dla niego do końca zrozumiałe. Tym samym informacje na temat zrywu narodowego są zawoalowane, niewyrażone wprost: "Nad piaskami zaś ciągle grzmiało a grzmiało i dopiero przed samym wieczorem grzmoty te zaczęły pomału ustawać, aż i zupełnie ustały, a za to po całym borze poniosły się wielkie ludzkie krzyki i zgiełki".</li>
<li>Nazwa tego zdarzenia nie pojawia się w tekście z uwagi na ówczesną sytuację polityczną. Kontrola życia kulturalnego oraz bezwzględna cenzura sprawiły, że niemożliwe stało się jawne wyrażenie treści narodowych. Z tego też powodu pisarka nie mogła bezpośrednio wspominać o zagadnieniach, które mogłyby wzbudzić czujność cenzorów. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Fragment: </p>
<p><em>Jan w milczeniu pagórek ten Justynie ukazał, ona też milcząc skinęła głową; wiedziała, że to zbiorowa mogiła.</em></p>
<p><em>- Ilu? - z cicha zapytała.</em></p>
<p><em>- Czterdziestu - odpowiedział, głowę znowu odkrył i kroku przyśpieszył.</em></p>
<p><em>[...] </em></p>
<p class="paragraph"><em>Jan z głową odkrytą u stóp Mogiły stojąc z wolna wymówił:</em></p>
<p class="paragraph"><em>- Zupełnie jak w pieśni:</em></p>
<p class="paragraph"><em>Chyba czarny kruk zakracze,</em></p>
<p><em>Czarna chmura dżdżem zapłacze…</em>   </p>
<p> </p>
<p>Zachowanie Jana świadczy o tym, że jest to dla niego szczególne miejsce. Ukazuje Mogiłę w milczeniu, ponieważ prawdopodobnie nie chce naruszać powagi przestrzeni; ta zaś nabiera dla niego wręcz sakralnego charakteru. Również odkrycie głowy nabiera symbolicznego znaczenia. Można je rozpatrywać jako wyraz szacunku oraz hołdu dla poległych.   </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Jan wspomina o dniu, w którym po raz ostatni widział swego ojca. Wtedy to głowa rodziny pożegnała się z żoną oraz synem, podobnie jak Andrzej ze swą małżonką oraz Anzelm z Martą. Mężczyźni wyruszyli w drogę. Dopiero po dłuższym czasie Jan uzyskał informację na temat losu swego rodziciela. Pewnego dnia bowiem rozległy się hałasy od strony piasków, zaś nocą zapadła cisza przerywana przez tajemnicze pluski. Do domu wrócił ostatecznie tylko Anzelm, który poinformował bliskich o śmierci brata oraz Andrzeja. Opowieść mężczyzny porusza Justynę, budzi w niej zupełnie nowe odczucia. Jest także źródłem jej zadumy. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<ul>
<li>Grób poległych znajduje się na polanie, jest niewysoki i podłużny, ma łagodne zbocza. Przypomina wał lub kurhan, porastają go także trawy. Zdaje się więc być niepozorny.</li>
</ul>
<p> </p>
<ul>
<li>Mogiła znajduje się na leśnej łące, którą otaczają faliste tereny tworzące zamkniętą przestrzeń - rosną na nich sosny, jodły, zarośla, wśród nich igrają także promienie słoneczne. Dzika natura zdaje się wręcz tworzyć ściany oraz kolumny, czyniąc miejsce to niedostępnym. Sam grób wznosi się w cieniu splecionych ze sobą drzew, nad polaną zaś widoczny jest błękit nieba przykrywany czasem przez chmury. </li>
</ul>
<p> </p>
<ul>
<li>Nastrój panujący w tym miejscu można określić jako poważny, spokojny. Jest on także uroczysty, skłaniający do zadumy na temat losu poległych. Wpływ na taką atmosferę ma przede wszystkim panująca tam cisza oraz natura - będąca strażnikiem opisanej przestrzeni.</li>
</ul>
<p> </p>
<ul>
<li>
<table border="1" style="border-collapse: collapse;width: 565px;height: 319px;">
<tbody>
<tr style="text-align: center;">
<td style="background-color: #2196f3;width: 185.2px;"><strong>Środek</strong></td>
<td style="background-color: #2196f3;width: 184.4px;"><strong>Przykład</strong></td>
<td style="background-color: #2196f3;width: 186px;"><strong>Funkcja </strong></td>
</tr>
<tr style="text-align: center;">
<td style="width: 185.2px;">epitet</td>
<td style="width: 184.4px;"><em>jodłowych</em></td>
<td style="width: 186px;">zaznaczenie cech danego zjawiska</td>
</tr>
<tr style="text-align: center;">
<td style="width: 185.2px;">wyliczenie</td>
<td style="width: 184.4px;"><em>[...] sosny, jodły i młode zarośla.</em></td>
<td style="width: 186px;">wskazanie elementów składających się na całość </td>
</tr>
<tr style="text-align: center;">
<td style="width: 185.2px;">ożywienie</td>
<td style="width: 184.4px;"><em>[...] biegały, goniły się, ślizgały, tu pożarem wybuchały, tam rozbijały się w roje iskier, smugi, potoki, strzały światłości słonecznych.</em></td>
<td style="width: 186px;">upoetycznienie przedstawienia</td>
</tr>
<tr style="text-align: center;">
<td style="width: 185.2px;">inwersja</td>
<td style="width: 184.4px;"><em>[...] w tajemnicy i milczeniu odbywającą się grą [...].</em></td>
<td style="width: 186px;">wprowadzenie podniosłego nastroju</td>
</tr>
<tr style="text-align: center;">
<td style="width: 185.2px;">metafora</td>
<td style="width: 184.4px;"><em>W górze zaokrąglał się nad nią błękit nieba [...]</em></td>
<td style="width: 186px;">nadanie słowom zaskakujących sensów, pobudzenie wyobraźni odbiorcy</td>
</tr>
<tr style="text-align: center;">
<td style="width: 185.2px;">porównanie</td>
<td style="width: 184.4px;"><em>[...] niby wał, niby kurhan [...]</em></td>
<td style="width: 186px;">uwypuklenie podobieństw</td>
</tr>
</tbody>
</table>
</li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Zastosowanie kontrastu uwydatnia różnicę między przeszłością a teraźniejszością. Miejsce to bowiem było kiedyś świadkiem potyczki, a przy tym tragedii oraz śmierci wielu ludzi. Teraz jednak panuje tam cisza i spokój, nic nie mąci spokoju poległych. Zmienił się więc charakter tej przestrzeni, gdyż obecnie pełni funkcję miejsca spoczynku oraz pamięci, zaś strażnikiem staje się sama przyroda. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Natura ochrania mogiłę w ten sposób, że ukształtowanie terenu bez wątpienia nie ułatwia dotarcia do niej, jest to dość odosobniona przestrzeń: "Czółno wiozące dwoje młodych ludzi skierowało się ku tym piaskom i wężowymi skrętami prześliznąwszy się pośród wielkich kamieni, nad płytką wodą z piaszczystego dna wystających, u lądu stanęło". Miejsce to jest także otoczone "falistymi wzgórzystościami", zaś roślinność osłania przestrzeń: "[...] młode zarośla jodłowe tworzyły długie ściany i grube kolumny zieloności [...]"; "[...] pod ciemną kolumną kilku splecionych z sobą jodeł, słupem padającego od nich cienia okryty, wznosił się niewysoki pagórek [...]". Natura broniąca dostępu do tego miejsca świadczy o tym, że jest to niezwykła przestrzeń, niedostępna wszystkim ludziom. Przyroda pełni więc funkcję strażnika mogiły.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowe fragmenty:</p>
<ul>
<li><em>A jednakowoż był kiedyś taki wieczór, że od góry do dołu zdeptały go ludzkie i końskie nogi i łez niemało na niego spadło...</em></li>
<li><em>[...] wszyscy ku stronie piasków obróceni, stuków i grzmotów słuchali, co tam toczyły się i turkotały, to dłużej, to krócej, to prędko, to pomaleńku, jakby z całego nieba pioruny zebrały się i w te miejsce biły.</em></li>
<li><em>Nad pisakami zaś ciągle grzmiało a grzmiało i dopiero przed samym wieczorem grzmoty te zaczęły pomału ustawać, aż i zupełnie ustały, a za to po całym borze poniosły się wielkie ludzkie krzyki i zgiełki.</em></li>
<li><em>"[...] powiedz ty jemu, że pan Andrzej tu..." i na czoło pokazał... "a twój ociec tu..." i na piersi sobie pokazał. A potem jeszcze dołożył: "Obydwóch nie ma!".</em></li>
<li>
<p><em>- Ilu? - z cicha zapytała.</em></p>
<p><em>- Czterdziestu - odpowiedział, głowę znowu odkrył i kroku przyśpieszył.</em></p>
</li>
</ul>
<p> </p>
<p>Zastosowanie mowy ezopowej pełni bardzo ważną funkcję w przytoczonym fragmencie powieści. Zapewnia bowiem środki wyrazu umożliwiające przekazanie pewnych informacji w niebezpośredni sposób. Tym samym za pomocą aluzji oraz niedomówień możliwe staje się poruszenie tematu, który w innych okolicznościach zostałby ocenzurowany. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowo:</p>
<p>Mogiła pełni w utworze symboliczną funkcję. Jako miejsce spoczynku czterdziestu poległych osób staje się zapowiedzią odrodzenia. Przypomina także o kresie ziemskiej egzystencji, gdyż znajdują się w niej doczesne szczątki walczących. Liczba pogrzebanych może być znakiem oczekiwania oraz przygotowania się na poważne nadchodzące zmiany, które odmienią oblicze rzeczywistości. Wiązałyby się one z nadzieją na odmianę losu uciśnionego narodu. </p>
<p>wyrażenie swojego zdania - część indywidualna </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p>Przykładowo:</p>
<p>Autorka nie poddaje krytyce modelu patriotyzmu, który polega na walce zbrojnej. Świadczy o tym sposób przedstawienia poległych oraz miejsca ich spoczynku. Powstanie staje się bowiem doniosłym, niewątpliwe wstrząsającym zdarzeniem, które żyje w pamięci potomnych. Ofiara zmarłych stanowi źródło refleksji dla Justyny, która wysłuchuje opowieści Jana. Również samo miejsce pochówku nabiera sakralnego znaczenia, ponieważ jest dowodem heroizmu ludzi ginących za ojczyznę. Tym samym nie można więc ignorować minionych zdarzeń, gdyż stanowią istotny element tożsamości.</p>
<p>Jednocześnie autorka podkreśla znaczenie pracy. Ma ona być działaniem na rzecz ogółu, ponieważ w ten sposób możliwy staje się rozwój społeczeństwa oraz poprawa jego sytuacji. Orzeszkowa uznaje jej szczególną wartość, o czym świadczy przytoczona legenda. Jan i Cecylia realizują bowiem ten ideał - przyczynia się on do ożywienia cywilizacyjnego. Trud bohaterów docenia sam władca, ponieważ nadaje im tytuł szlachecki. Wskazuje to na uwznioślenie pracy oraz podkreślenie jej niebagatelnej roli w życiu narodu. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
Indywidualne<br>