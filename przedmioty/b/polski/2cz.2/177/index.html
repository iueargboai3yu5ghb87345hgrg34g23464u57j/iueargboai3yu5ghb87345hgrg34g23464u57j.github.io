<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Trudność bohatera polega na tym, że wszyscy go postrzegają jako wroga. Odczuwa głębokie osamotnienie, ponieważ dla Radziwiłłów, ale także konfederatów, króla, ukochanej jest zdrajcą. Kmicic zaczyna rozumieć, że jego działania stały się źródłem hańby oraz niebezpieczeństwa dla ojczyzny. Wyraża jednak pragnienie naprawy swych błędów, chociaż wie, iż będzie to trudne zadanie. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>a) Zachowanie bohatera wskazuje na jego wzburzenie oraz niepokój. Kmicic odczuwa strach - "I włosy powstały mu na głowie", czuje się jakby miał gorączkę. Ponadto zgrzyta zębami na myśl o Radziwiłłach, zaś jego głos staje się zduszony ze względu na silne emocje. W akcie desperacji rzuca się na kolana, by ślubować Bogu walkę z nieprzyjacielem. Bohater biega po izbie, wymachuje rękami, głośno rozmawia sam ze sobą, bije się także w pierś, by okazać żal.</p>
<p>b) Bohater prowadzi monolog, w którym zastanawia się nad swą sytuacją. Jak sam zauważa, nie jest ona godna pozazdroszczenia, ponieważ wszyscy postrzegają go za wroga. O dramatyzmie losu szlachcica świadczą wyliczenia oraz powtórzenia zawarte we fragmencie: "Zdrajcam dla Radziwiłłów, zdrajca dla Oleńki, zdrajca dla konfederatów, zdrajca dla króla!... Zgubiłem sławę, część, siebie, Oleńkę!". Obecne w tym cytacie wykrzyknienia oddają silne emocje, które targają Kmicicem. W jego wypowiedzi występuje także pytanie retoryczne: "Zali ja to wszystko uczyniłem?". Świadczy ono o niedowierzaniu Kmicica, który dziwi się skutkom swych działań. W dalszej części zwraca się on bezpośrednio do Chrystusa (apostrofa), by ślubować służbę na rzecz ojczyzny, prosi Go także o natchnienie. Bohater pragnie wysłać list do ukochanej, jednak ostatecznie decyduje się, aby mówiły za niego czyny. Z tego też powodu pisze do Wołodyjowskiego, żeby go ostrzec. Andrzej odczuwa smutek i żal oraz bezradność: "Co ja pocznę? [...] kto mi poradzi, kto mnie wyratuje?". W tej trudnej sytuacji kieruje swą modlitwę do Chrystusa, w której prosi o natchnienie i krytycznie odnosi się do swego dotychczasowego postępowania, co podkreśla zastosowanie słów wartościujących ("[...] bom głupi"). Jest zdeterminowany, pragnie naprawić swe błędy.</p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Bohater postanowił, że zrezygnuje z wysłania ukochanej listu, w którym wyjaśni jej swoją przemianę. Doszedł bowiem do wniosku, że postara się by to jego czyny dowiodły tego faktu, a nie same słowa. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Najważniejszym symbolem zmiany staje się decyzja o odkupieniu win oraz przybranie nazwiska Babinicz. Zabieg ten sugeruje odcięcie się od czynów Kmicica, odrodzenie bohatera jako innego człowieka, który od tej pory będzie postępować w prawy sposób. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<table border="1" style="border-collapse: collapse;width: 565px;height: 364px;">
<tbody>
<tr style="height: 36px;text-align: center;">
<td style="background-color: #ffcccc;width: 279.6px;"><strong>Cecha</strong></td>
<td style="background-color: #ffcccc;width: 278.8px;"><strong>Przykład </strong></td>
</tr>
<tr style="height: 36px;text-align: center;">
<td style="width: 279.6px;height: 36px;">dumny</td>
<td style="width: 278.8px;height: 36px;"><em>Lecz harda dusza przywykłą sobie folgować, nie chciała zrazu całkiem przyznać się do winy [...].</em></td>
</tr>
<tr style="height: 36px;text-align: center;">
<td style="width: 279.6px;height: 36px;">lojalny</td>
<td style="width: 278.8px;height: 36px;"><em>A żeby i do niej napisać?</em></td>
</tr>
<tr style="height: 36px;text-align: center;">
<td style="width: 279.6px;height: 36px;">szczery</td>
<td style="width: 278.8px;height: 36px;">zaczyna rozumieć popełnione przez siebie błędy</td>
</tr>
<tr style="height: 36px;text-align: center;">
<td style="width: 279.6px;height: 36px;">niecierpliwy</td>
<td style="width: 278.8px;height: 36px;">pragnie jak najszybciej dowieść swej przemiany </td>
</tr>
<tr style="height: 36px;text-align: center;">
<td style="width: 279.6px;height: 36px;">pobożny</td>
<td style="width: 278.8px;height: 36px;">kieruje swe słowa do Chrystusa i prosi Go o natchnienie </td>
</tr>
<tr style="height: 37px;text-align: center;">
<td style="width: 279.6px;height: 37px;">przezorny</td>
<td style="width: 278.8px;height: 37px;">nie podpisuje się swym nazwiskiem, ponieważ wie, że nie budzi ono zaufania</td>
</tr>
<tr style="height: 37px;text-align: center;">
<td style="width: 279.6px;height: 37px;">wytrwały</td>
<td style="width: 278.8px;height: 37px;">mimo wielu przeciwności nie rezygnuje ze swoich dążeń</td>
</tr>
</tbody>
</table><br>