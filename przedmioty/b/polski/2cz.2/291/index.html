<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W tekście jest niewiele informacji na temat podmiotu lirycznego. Z całą pewnością jest to osoba, która uczestniczyła w zbrodni w związku z namową swego towarzysza. Czyn ten jednak staje się źródłem jej niepokojów oraz koszmarów, ponieważ nie może zapomnieć o ofierze. Użycie pierwszej osoby narzuca pewną perspektywę. O wydarzeniach opowiada bowiem ich uczestnik, co sugeruje osobisty wymiar tej wypowiedzi. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bohaterowie kierowali się przede wszystkim ciekawością, chęcią doświadczenia tego, co do tej pory było im nieznane: "[...] ciekawe jak to jest, tak naprawdę zabić?". Filmy odegrały znaczącą rolę w ich życiu, ponieważ zapragnęli skonfrontować je z rzeczywistością. Istotne są także tytuły filmów, które stały się dla nich niczym Biblia. Wśród nich znajdują się horrory (<em>Hellraiser,</em> Freddy), filmy sensacyjne - w nich dominującym tematem stają się przestępstwa, śledztwa czy zbrodnie (<em>Urodzeni mordercy, Kalifornia, Siedem, Harry Angel, Pulp Fiction</em>). Były więc inspiracją dla działań bohaterów. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Morderca przed  dokonaniem zbrodni jest spokojny, skupiony na swym pomyśle. Pragnie zobaczyć to, co do tej pory znał wyłącznie z filmów. Na chłodno układa plan działania, jest wręcz zafascynowany możliwością pozbawienia kogoś życia. Akt ten jednak zmienia jego życie Zbrodnia wywołuje strach i niepokój, nie można bowiem zapomnieć o ofierze. Sytuacja ta staje się także przyczyną sennych koszmarów, które zakłócają równowagę ducha. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowo:</p>
<p>Słowa te wskazują na to, że rzeczywistość nie stanowi idealnego odzwierciedlenia filmów. Chociaż sytuacja ta zdaje się przypominać filmowe obrazy nie jest elementem fikcji, lecz faktem. Ujawnia się tutaj rozdźwięk między kreacją a autentycznym doświadczeniem zbrodni.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Dialog wzbogaca utwór, urozmaica go. Ponadto pozwala na pełniejsze scharakteryzowanie bohaterów i zaprezentowanie ich perspektyw. Uwypukla także kontrast między beznamiętnym planowaniem zbrodni oraz konsekwencjami tego czynu, które nie pozwalają na odzyskanie równowagi. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Refren ten akcentuje pewne treści, wzmacnia je. Przede wszystkim zaś podkreśla rozdźwięk między światem fikcji a rzeczywistością - śmierć człowieka nie jest bowiem tutaj wytworem dzieła kinematografii, lecz faktem. Ponadto słowa te wskazują na grozę sytuacji oraz konsekwencje wynikające z odebrania komuś życia. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowe wnioski: </p>
<ul>
<li>Fikcja bardzo często inspiruje ludzi do określonego działania.</li>
<li>Istnieje olbrzymia rozbieżność między kreacją a rzeczywistością. </li>
<li>W przeciwieństwie do fikcji rzeczywistość nie jest upiększona, zaś każdy czyn wiąże się z konsekwencjami - nieraz bardzo poważnymi.</li>
<li>Próba przeniesienia fikcji do świata rzeczywistego może stać się powodem cierpienia człowieka, który przekracza ustalone granice moralne. </li>
</ul><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
Indywidualne<br>