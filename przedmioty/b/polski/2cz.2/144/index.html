<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Matka Zygmunta  zadbała o to, aby życie jej syna było pozbawione jakichkolwiek trosk: "[...] późniejsze nawet lata spędziłem tak, jak spędzać je musiała <em>la belle au bois dormant</em> [...]". Bohater nie miał więc styczności z pospolitością, brzydotą, przeciętnością. Zamiast tego Korczyńska zachęcała go do snucia wzniosłych marzeń, poszukiwania piękna. Nie chciała także, żeby młodzieniec przebywał wśród ludu, ponieważ uważała, że jest przeznaczony do wielkich czynów. Z tego też powodu wysłała go w świat - decyzja ta sprawiła, iż zaczął lekceważyć rodzime otoczenie: "[...] przez te lata zupełnie odwykłem od tutejszej szarości i pospolitości, do których zresztą i nigdy przyzwyczajony nie byłem, żyjąc w twoim idealnym świecie [...]", nie czuł z nim więzi. Przez swe wychowanie Zygmunt gardzi otaczającą go rzeczywistością, ponieważ zaprzecza ona jego potrzebie piękna, wzniosłości. Krytykuje także panujący tam smutek. Ponadto nie chce pamiętać o dziedzictwie swego ojca - w przeciwieństwie do niego postrzega lud jako bydło, które nie zasługuje na życzliwość czy też wsparcie.</p>
<p> </p>
<p>ocena efektów - część indywidualna </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<table border="1" style="border-collapse: collapse;width: 742px;height: 205px;">
<tbody>
<tr style="text-align: center;">
<td style="width: 244.4px;"> </td>
<td style="background-color: #66cc99;width: 242.8px;"><strong>Korczyńska</strong></td>
<td style="background-color: #66cc99;width: 245.2px;"><strong>Zygmunt </strong></td>
</tr>
<tr style="text-align: center;">
<td style="background-color: #009966;"><strong>Cel</strong></td>
<td style="width: 242.8px;text-align: left;">
<ul>
<li>przekonanie syna do zmiany postępowania;</li>
<li>wyrażenie swoich przeżyć i intencji;</li>
</ul>
</td>
<td style="width: 245.2px;text-align: left;">
<ul>
<li>określenie swego stanowiska;</li>
<li>zachęcenie matki do podjęcia decyzji o wyjeździe;</li>
</ul>
</td>
</tr>
<tr style="text-align: center;">
<td style="background-color: #009966;"><strong>Przykładowe fragmenty </strong></td>
<td style="width: 242.8px;text-align: left;">
<ul>
<li><em>Czy nie możesz z tego samego co on źródła czerpać siłę, męstwo, moralną wielkość?</em></li>
<li><em>Moja wina, moja wina, moja bardzo wielka wina! [...] Zbłądziłam. Pomiędzy tobą, a tym, co powinno być najwyższą twoją miłością, nie zadzierzgnęłam dość silnych węzłów.</em></li>
</ul>
</td>
<td style="width: 245.2px;text-align: left;">
<ul>
<li><em>Nie można z cywilizowanego człowieka przedzierzgnąć się na barbarzyńcę z powodu... z powodu soków ziemi, z którymi się do czynienia nie miało!</em></li>
<li><em>Nie znasz więc różnicy atmosfer... nie wyobrażasz sobie, ile znalazłabyś tam rzeczy pięknych, ciekawych, wzniosłych, prawdziwie godnych twego wykształcenia, smaku i rozumu!</em></li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Matka odwołuje się do wartości istotnych dla jej zmarłego męża. Z tego też powodu jest przywiązana do miejsca swego pobytu, chociaż staje się ono przesiąknięte smutkiem oraz melancholią. Nie chce go opuścić, ponieważ wiąże się ze wspomnieniem o przeszłości. Korczyńska podkreśla także znaczenie umiłowania ludu oraz pracy na jego rzecz: "[...] kochał ten sam lud, którym i ty otoczony jesteś, posiadł sztukę życia z nim [...]". Według niej inspiracją dla artysty powinna być rodzima natura, bliscy ludzie, czy też trudna przeszłość. System wartości jej syna jest bez wątpienia odmienny. Zygmunt bowiem pogardliwie wyraża się o chłopach ("Bydło!"), nie kocha ludu i nie chce poprawiać jego sytuacji. Rodzinne strony nie budzą jego zainteresowania, ponieważ irytuje go panujące tam przygnębienie. Są także sprzeczne z jego poczuciem estetyki ze względu na swój charakter: "[...] otacza go sama pospolitość i monotonia". Inna jest także koncepcja sztuki według bohatera, gdyż nie szuka ona inspiracji w codzienności. Karmi się tylko tym, co piękne, wzniosłe i idealne, przedkłada urodę świata nad ojczyste ziemie.  </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<table border="1" style="border-collapse: collapse;width: 770px;height: 270px;">
<tbody>
<tr>
<td colspan="3" style="width: 766px;background-color: #fff176;text-align: center;"><strong>Zygmunt Korczyński</strong></td>
</tr>
<tr>
<td style="background-color: #fffde7;text-align: center;"><strong>syn</strong></td>
<td style="background-color: #fffde7;text-align: center;"><strong>artysta</strong></td>
<td style="background-color: #fffde7;text-align: center;"><strong>Polak </strong></td>
</tr>
<tr>
<td style="width: 254px;">
<ul>
<li>za pomocą gestów okazuje swe przywiązanie do matki (trzymanie za rękę, dotknięcie ustami kolan);</li>
<li>mimo pozornego szacunku nie utożsamia się z poglądami kobiety;</li>
<li>krytykuje postawę Korczyńskiej, która nie chce opuszczać bliskiego sobie miejsca;</li>
<li>nie szanuje dziedzictwa ojca i nie zamierza go kontynuować;</li>
</ul>
</td>
<td style="width: 253.2px;">
<ul>
<li>postrzega siebie jako wyjątkową jednostkę, stworzoną do wielkich czynów;</li>
<li>źródłem inspiracji ma być dla niego to, co piękne i podniosłe, nie zaś zwykłe i przygnębiające;</li>
<li>ojczyste tereny budzą jego pogardę, ponieważ nie mogą zapewnić inspiracji;</li>
</ul>
</td>
<td style="width: 253.2px;">
<ul>
<li>interesuje go świat;</li>
<li>nie chce przebywać w wiecznej żałobie wywołanej zdarzeniami z przeszłości;</li>
<li>nie odczuwa więzi z tym, co rodzime;</li>
<li>gardzi ludem;</li>
<li>nie ma w nim miłości do ojczyzny;</li>
<li>interesuje go wyłącznie własna wygoda, nie zaś los ogółu; </li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<table border="1" style="border-collapse: collapse;width: 873px;height: 430px;">
<tbody>
<tr style="text-align: center;">
<td style="width: 287.6px;"> </td>
<td style="background-color: #64b5f6;width: 286px;"><strong>Witold</strong></td>
<td style="background-color: #64b5f6;width: 290px;"><strong>Zygmunt </strong></td>
</tr>
<tr style="text-align: center;">
<td style="background-color: #bbdefb;width: 287.6px;"><strong>wychowanie i edukacja</strong></td>
<td style="width: 286px;">Uczęszczał do szkół, jednak czas po powrocie spędzał wśród ludu. Jest zżyty z otoczeniem oraz chłopami. Interesuje się gospodarstwem. Pragnie wcielić swe ideały w życie. </td>
<td style="width: 290px;">Przez długi czas podróżował po świecie, odwiedzał piękne i niezwykłe miejsca. Z tego powodu nie czuje więzi z rodzinnymi stronami. Jest przesiąkniętym obcymi wzorcami, na co wskazują wtrącenia w języku francuskim. Nie interesuje się codziennym życiem, gdyż postrzega siebie jako jednostkę stworzoną do wielkich czynów.</td>
</tr>
<tr style="text-align: center;">
<td style="background-color: #bbdefb;width: 287.6px;"><strong>stosunek do ludu</strong></td>
<td style="width: 286px;">Stosunek Witolda do ludu jest pozytywny. Nie wywyższa się, lecz pragnie działać na rzecz chłopów. Darzy ich sympatią oraz współczuciem, ponieważ krytykuje traktowanie ich jako bezrozumnych zwierząt. Uważa, że możliwa jest poprawa relacji z ludem. </td>
<td style="width: 290px;">Gardzi ludem, nie dąży do kontaktu z nim. Los chłopów budzi jego obojętność. Nie chce przebywać w ich otoczeniu i poprawiać sytuację ogółu.</td>
</tr>
<tr style="text-align: center;">
<td style="background-color: #bbdefb;width: 287.6px;"><strong>wyznawane wartości</strong></td>
<td style="width: 286px;text-align: left;">
<ul>
<li>praca;</li>
<li>utylitaryzm;</li>
<li>rozwój;</li>
</ul>
</td>
<td style="width: 290px;text-align: left;">
<ul>
<li>piękno;</li>
<li>egoizm;</li>
<li>hedonizm;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
<p>Konflikt pokoleń w pierwszym z przytoczonych fragmentów dotyczy sposobu zarządzania gospodarstwem, relacji z ludem, a w szerszej perspektywie - różnic międzypokoleniowych. Witold jawi się jako młoda osoba, dla której ważne są pozytywistyczne ideały. Doskonale zna chłopów, pragnie także ich edukować, by nie byli traktowani jako bezrozumne istoty. Z kolei Benedykt kieruje się swymi doświadczeniami, nie wierzy nowatorskim planom syna. Irytuje go to, że poucza go młodszy człowiek.</p>
<p>W drugim fragmencie konflikt pokoleń dotyczy stosunku do ojcowizny oraz dziedzictwa minionych pokoleń. Korczyńska broni przywiązania do ojczystych ziem, ważne są dla niej ideały, którymi w życiu kierował się zmarły mąż. Z kolei jej syn pogardliwe wypowiada się na temat panującej w tym miejscu atmosfery przygnębienia, krytykuje starania rodziciela na rzecz poprawy losu chłopów. Nie odczuwa przy tym więzi z miejscem, ponieważ poszukuje w swym życiu wyłącznie piękna i nowych wrażeń. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...4</a><br>
Indywidualne<br>