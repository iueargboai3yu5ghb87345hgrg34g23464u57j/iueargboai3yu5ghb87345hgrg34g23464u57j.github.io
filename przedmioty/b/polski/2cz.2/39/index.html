<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>W tekście dominuje funkcja impresywna. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowe fragmenty:</p>
<ul>
<li><em>Nieprawdaż, że jest to leniwe zaniedbanie się czy brak wszelkiej ciekawości umysłowej, czy lekceważenie wcale nielogiczne tego, czemu przypisujemy w życiu naszym tak ważną rolę? Zdaniem moim kwestia żydowska kuleje u nas najbardziej  z tej właśnie strony. Wyobrażenia nasze o historii, religii i obyczajach żydowskich są wprost dziecinne. </em></li>
<li><em>Niby naprawdę nie wierzymy już w to wszystko, ale w imaginacji naszej pali się jeszcze iskierka tej grozy, którą napełniały ją bajki piastunek [...].</em></li>
<li><em>[...] wtedy tylko zagadnienia nasze społeczne wszelkie, z żydowskim włącznie, szczęśliwie rozwiązanymi zostaną, gdy nauka da nam możliwość badawczo, jasno i swobodnie myśleć, a myśl badawcza, jasna i swobodna nauczy ans energicznie i umiejętnie działać.</em></li>
<li><em>[...] gdy dziecinne baśnie i fantastyczne widma ustąpią miejsca prawdom i naukom wiedzy, nienawiści umilkną, odrębności znikną [...]. </em></li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Orzeszkowa uważa, że konieczne staje się poznanie Żydów, ich tradycji, kultury, obyczajów, stworzenie na ich temat odpowiednich statystyk. Dzięki temu nie będą oni poznawani przez pryzmat fantastycznych opowieści oraz stereotypów, które przyczyniały się do niechęci względem nich. Autorka ponadto apeluje o to, by kierować się nauką i rozumem, korzystać z dawnych rozwiązań (renesansowa tolerancja), które ułatwiały harmonijne współżycie różnych grup. Należy za to wyzbyć się niedorzecznych historii, plotek, ponieważ pogłębiają one istniejące podziały. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Postulaty Orzeszkowej są zgodne z założeniami organicyzmu, ponieważ:</p>
<ul>
<li>postrzega ona społeczeństwo jako jeden organizm; </li>
<li>wykazuje troskę o całość społeczeństwa, by zapewnić mu harmonijny rozwój;</li>
<li>proponuje rozwiązania, które mają na celu zlikwidowanie podziałów i wzmocnienie współpracy. </li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przywołanie epoki renesansu pełni funkcję perswazyjną, ponieważ służy przekonaniu odbiorcy do określonej kwestii. Orzeszkowa przypomina o niej, gdyż w renesansie tolerancja wywarła pozytywny wpływ na rozwój narodu. Tym samym autorka zaznacza słuszność uszanowania innych wyznań - taka postawa jednoczy bowiem ludzi i prowadzi do rozkwitu cnót, jest czymś pożytecznym dla ogółu. Nawiązanie zaś do minionej epoki podkreśla zasadność takiego pomysłu. </p><br>