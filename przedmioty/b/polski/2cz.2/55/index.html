<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Osoba mówiąca kieruje się dwiema wartościami. Są to prawdziwa nadzieja oraz odwaga. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Nadzieja oraz odwaga to dwie kluczowe dla podmiotu lirycznego wartości. Osoba mówiąca zachęca odbiorców do tego, by ich nie tracić, ponieważ tylko one umożliwiają osiągnięcie wyznaczonych celów. Zapewniają bowiem wiarę w przetrwanie oraz siłę niezbędną w obliczu zagrożenia. Dzięki nim nie popada się także w marazm oraz rozpamiętywanie przeszłości. Zastosowane anafory służą wzmocnieniu przesłania utworu. Podkreślają bowiem znaczenie wspomnianych wartości oraz konieczność ich posiadania. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Według podmiotu na pogardę zasługuje: </p>
<ul>
<li>złudna sława;</li>
<li>bezprawie;</li>
<li>pycha;</li>
<li>przemoc</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Czasowniki pełnią w utworze dwie ważne funkcje. Te, które występują w czasie teraźniejszym wskazują na aktualność czynności, ich przynależność do danej chwili (np. "pryska", "ubiera"). Z kolei formy w trybie rozkazującym ("miejmy", "się nie strójmy", "nie wielbmy") dotyczą nakazów lub życzeń podmiotu lirycznego względem odbiorców. Tym samym mają one zachęcić do przyjęcia określonej postawy czy zachowania, które osoba mówiąca uważa za pożyteczne. Zauważalna także staje się dominacja czasowników w 1. os. lm, co buduje poczucie wspólnoty wszystkich ludzi z podmiotem, może także motywować do działania.</p>
<p> </p>
<p>b) Wykrzykniki świadczą o tym, że dane zdania są rozkazami. Podkreślają także zaangażowanie mówiącego, które ma emocjonalny charakter. Z kolei wielokropki sugerują przerwanie toku wypowiedzi lub też zawieszenie głosu uwarunkowane uczuciami, budują napięcie. </p>
<p> </p>
<p>c) Użyte zabiegi retoryczne służą pobudzeniu odbiorcy, zainteresowaniu go przekazywanymi treściami. Ponadto mają na celu przekonanie go do przyjęcia określonego wzorca postępowania oraz jak najpełniejsze wyrażenie myśli podmiotu lirycznego. </p>
<p> </p>
<p>d) Wiersz ma charakter apelu, ponieważ:</p>
<ul>
<li>wzywa odbiorców do określonych działań;</li>
<li>wskazuje cele oraz środki prowadzące do ich osiągnięcia;</li>
<li>sugeruje wzorzec postawy. </li>
</ul><br>