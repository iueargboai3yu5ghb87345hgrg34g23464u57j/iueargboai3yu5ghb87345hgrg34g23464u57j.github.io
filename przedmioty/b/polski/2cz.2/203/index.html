<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Przestrzeń sklepu była ściśle zagospodarowana, właściciel wykorzystał nawet sklepienie, gdzie wisiały różnorodne rzeczy. Towary podzielono na trzy zasadnicze grupy; każda z nich miała swe ściśle określone miejsce oraz sposób przechowywania. Artykuły spożywcze (np. kawa, przyprawy) w szafach z szufladami znajdowały się na lewo od stołu, artykuły papiernicze i naczynia szklane (szafach z szybami) - na prawo, zaś w głębi sklepu można było dostrzec produkty mydlarskie. Z opisu wynika także, iż w miejscu tym sprzedawano też przedmioty galanteryjne. </p>
<p> </p>
<p>b) Przedmioty:</p>
<ul>
<li>stół;</li>
<li>szafy;</li>
<li>beczki;</li>
<li>paki drewniane;</li>
<li>pęcherze z gorczycą i farbami;</li>
<li>lampa;</li>
<li>sieć z korkami od butelek;</li>
<li>wypchany krokodyl;</li>
<li>fotel;</li>
<li>dyscypliny;</li>
<li>księga;</li>
<li>kozak;</li>
</ul>
<p>Przedmioty te konkretyzują obraz sklepu, wpływają na szczegółowość przedstawienia tego miejsca. Jest więc to przestrzeń realna, która nabiera indywidualnych cech i zostaje ukazana przez pryzmat uważnego obserwatora rzeczywistości.</p>
<p> </p>
<p>c) W miejscu tym panuje nastrój skupienia i powagi. Można także powiedzieć, że jest tam tajemnicza, a nawet ponura atmosfera - wiąże się ona z ciemnością, która uniemożliwia dostrzeżenie końca sklepu. </p>
<p> </p>
<p>d) Przejawy konwencji realistycznej:</p>
<ul>
<li>w szczegółowy sposób zostaje ukazana przestrzeń sklepu;</li>
<li>wiernie zostaje odwzorowana różnorodność sprzedawanych tam artykułów;</li>
<li>wysokie prawdopodobieństwo przedstawienia;</li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Wygląd starego Mincla: </p>
<ul>
<li>ma rumianą twarz oraz siwy kosmyk pod brodą;</li>
<li>nosi niebieski kaftan z barchanu, biały fartuch oraz szlafmycę w tym samym kolorze;</li>
<li>na jego twarzy widnieje półuśmiech, zaś oczy są zmrużone;</li>
</ul>
<p> </p>
<p>b) Mincel to surowy i wymagający pracodawca, który konsekwentnie stara się wykorzenić jakiekolwiek przejawy braku posłuszeństwa. W tym celu sięga po dyscyplinę, by za jej pomocą stosować kary cielesne. Mężczyzna w taki sam sposób traktuje swych pracowników i krewnych. Reaguje na zjedzenie przez narratora rodzynka. Z tym samym uporem bije jednak także Jana i Franca - jednego za niedostatecznie staranne wypełnianie obowiązków, drugiego zaś za kradzież kolorowego papieru. Czasem trudne stawało się jednak zrozumienie motywów jego niespodziewanego karania.</p>
<p> </p>
<p>c) Handel stanowi dla bohatera świętość, wręcz sens istnienia. Z tego powodu wymaga on od pracowników nienagannego zachowania, zaś wszelkie przejawy niesubordynacji surowo karze. Świadczy to także o jego władzy, której znakiem staje się wprawnie w ruch kozaka. Sklep jest bardzo ważny dla bohatera o czym świadczy fakt, iż spędza tam całe dnie, kontrolując przy tym zatrudnionych i robiąc zapiski w swej księdze. Nic innego go nie interesuje. </p>
<p> </p>
<p>d) Postawa bohaterów w pewien sposób kontrastuje z zachowaniem starego Mincla, ale także podkreśla jego apodyktyczność oraz pracoholizm. Każdy z nich zaś reprezentuje inny typ działania. Narrator bowiem jawi się jako osoba, która doświadczyła kary z ręki właściciela i poznała jego czujność. Od tej pory nie przekracza już wyznaczonych granic.  Z kolei krewni Mincla zdają się być przyzwyczajeni do wybuchów starca, stanowią one dla nich codzienność. Jeszcze inna jest sytuacja Katza - to człowiek punktualny, pracujący niczym automat, dzięki czemu nie jest karany przez Mincla. Te różne sposoby pracy wskazują na to, jakie wartości są przez właściciela cenione, a jakie nie. Sugerują także różne charaktery postaci, z czego wypływają odmienne relacje z pracodawcą. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Lalka miała budzić ciekawość przechodniów, zapewniać im uciechę.</p>
<p> </p>
<p>b) Mincel pociągał lalkę za sznurek. Podobieństwo między zabawką a subiektami polega na tym, że miał nad nimi władzę, starał się także na nich oddziaływać - za pomocą kar cielesnych. Celem stawało się zaś wykształcenie w podwładnych dyscypliny oraz nienagannego zachowania w pracy. Tym samym pracownicy - jak i lalka - wykazywali zależność od woli starca. </p>
<p> </p>
<p>c) Wypowiedź Rzeckiego przypomina o tym, że poznanie mechanizmów danego zjawiska zmienia sposób myślenia o nich. Ponadto słowa bohatera mogą nawiązywać do tego, że jego sytuacja jest podobna do losu zabawki. Zna on swą zależność od Mincla, więc zabawa kozakiem nie budzi rozbawienia, gdyż kojarzy się z kontrolą starca.</p>
<p> </p>
<p>d) Mincel staje się niejako Bogiem, który decyduje o losie innych. Symbolem tego staje się zabawa kozakiem - to właściciel sklepu decyduje, kiedy lalka będzie mogła się poruszyć, by wywołać rozbawienie przechodniów. Podobnie oddziałuje on na zachowanie swych subiektów. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Narratorem w przytoczonym fragmencie jest Rzecki, który opowiada o swej pracy u Mincla. Jest więc to narracja pierwszoosobowa, ponieważ wydarzenia zostają ukazane z punktu widzenia samego subiekta.</p>
<p>b) Narrator nie wyraża swego stosunku do świata w bardzo wyrazisty sposób. W jego wypowiedzi można jednak dostrzec pewne elementy sugerujące ocenę rzeczywistości. Przedstawienie sklepu ("Wnętrze [...] wyglądało jak duża piwnica, której końca nigdy nie mogłem dojrzeć z powodu ciemności") wskazuje na to, że panuje tam raczej ponura atmosfera. Rzecki negatywnie także odnosi się do do systemu kar Mincla ("[...] co mi się najmniej podobało [...]"), a także dostrzega dwoistość natury właściciela (jowialnego i surowego zarazem). Ponadto pewna ocena rzeczywistości zawiera się w słowach: "W tym otoczeniu upłynęło mi osiem lat, z których każdy dzień był podobny do wszystkich innych dni, jak kropla jesiennego deszczu do innych kropli jesiennego deszczu". Świadczy to o monotonii, która stała się udziałem Rzeckiego. </p><br>