<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Odwrócenie ról polega na tym, że ojciec narratora nie pełni funkcji głowy rodziny. Staje się za to dzieckiem, co oznacza, że żona musi go wychowywać, zaś dla syna nie stanowi autorytetu. Przykładem tego nietypowego układu ról jest zachowanie ojca: reaguje niczym dziecko, nie panuje nad swymi emocjami. Koncentruje się przede wszystkim na sobie i tego oczekuje od pozostałych domowników. To żona i syn muszą się do niego dostosowywać, nie zaś na odwrót. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<ul>
<li>Ojciec sam sobie kupuje prezenty, ponieważ tylko samodzielnie wybrane budzą jego fascynację oraz entuzjazm. Podarunki od żony i syna nie wywołują takich emocji. </li>
<li>Bohater traktuje prezenty od siebie z niezwykłym namaszczeniem. Z uwagą czyta instrukcję obsługi mikroskopu i doskonale się w tym czasie bawi: "Mówił do siebie, mruczał, uśmiechał się, raz parsknął głośno i zaraz pokręcił głową". Równie chętnie korzysta z zakupionej kamery, która pozwala na nagrywanie przede wszystkim swoich codziennych zachowań. </li>
<li>Z tymi prezentami wiązało się przede wszystkim skupienie się ojca na sobie. Bohater ignoruje prezenty od pozostałych członków rodziny, w nocy samotnie poświęca się zabawie mikroskopem. Zdaje się być samowystarczalny i obojętny względem bliskich. Również nagrania z kamery koncentrują się przede wszystkim na mężczyźnie, zaś inni są nieważne. Z tego też powodu bardzo przeżywa zaginięcie kaset i rozpaczliwie próbuje je znaleźć. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Stosunek mężczyzny do życia można określić jako egocentryczny. Ojciec jest bowiem skupiony wyłącznie na sobie, wręcz nie dostrzega innych ludzi. Podkreśla to również fakt, że sam sobie kupuje prezenty i tylko one budzą jego szczere zainteresowanie. Ojciec zdaje się żyć w swoim świecie, nie przejmuje się uczuciami bliskich. Wymaga, by wszyscy dopasowywali się do niego oraz jego potrzeb: "Kasety walały się po całym domu. Opisywał je datą i zostawiał, gdzie popadnie, a mama krążyła później po śladach jego nocnych wędrówek i zbierała to, co po sobie zostawił: taśmy, ogryzki, papierki po cukierkach".  </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Matka wyróżnia się cierpliwością, przyjmuje bowiem rolę opiekunki męża. Stara się także usprawiedliwiać i wyjaśniać zachowanie mężczyzny, nigdy także otwarcie nie wyraża swego niezadowolenia. Bez słowa skargi sprząta po bohaterze, pomaga mu także w poszukiwaniu zaginionych kaset.</p>
<p>Narrator z kolei stara się zdobyć aprobatę ojca, jednak mu się to nie udaje. Jednocześnie mimo tych trudnych relacji entuzjazm ojca, wywołany mikroskopem, także go cieszy. Mówiący doskonale wie, że mężczyzna na pierwszym miejscu stawia wyłącznie siebie. Ostatecznie wspiera rodziców w czasie poszukiwania kaset. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Bohaterem tekstu jest Felicjan Taranowicz, który ma żonę oraz syna. Mężczyzna zawodowo prawdopodobnie zajmuje się pisaniem, o czym świadczy to, że wiele czasu spędza przed maszyną do pisania, ponadto lubi palić papierosy. Człowiek ten zostaje ukazany jako ktoś skoncentrowany wyłącznie na sobie, dlatego musi wychowywać go małżonka. Jego reakcje są typowe jak dla dziecka, nie zaś dojrzałej jednostki: "To jemu trzeba było zwykle ustępować, inaczej złościł się [...]". Ojciec nie interesuje się za bardzo bliskimi, o czym świadczy to, że sam przygotowuje sobie prezenty, natomiast nie obchodzą go podarunki od żony i syna. Żyje on bowiem w swoim świecie i zdaje się nie potrzebować kontaktu z domownikami. Postrzega siebie jako wyjątkowego człowieka, o czym świadczy nagrywanie siebie: "Mama powtarzała, że to wszystko pewnie po to, żeby dało się zrobić o nim po śmierci dużo filmów dokumentalnych, on twierdził, że po prostu to lubi". </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<table border="1" style="border-collapse: collapse;width: 670px;height: 376px;">
<tbody>
<tr style="text-align: center;">
<td style="width: 220.4px;"> </td>
<td style="background-color: #ffcc66;"><strong>Ojciec Goriot</strong></td>
<td style="background-color: #ffcc66;"><strong>Felicjan Taranowicz  </strong></td>
</tr>
<tr style="text-align: center;">
<td style="background-color: #ffcc66;"><strong>Sytuacja rodzinna</strong></td>
<td style="width: 218.8px;">Jest wdowcem, który zajął się wychowaniem córek po stracie żony. Nie mieszka jednak z żadną z nich, lecz przebywa w gospodzie. </td>
<td style="width: 221.2px;">Mieszka z żoną oraz synem. </td>
</tr>
<tr style="text-align: center;">
<td style="background-color: #ffcc66;"><strong>Stosunek do córek/syna</strong></td>
<td style="width: 218.8px;">Córki są dla Goriota sensem życia. Z tego powodu w pełni się dla nich poświęca i spełnia wszystkie zachcianki potomstwa. Darzy je bezwarunkową miłością, wspiera w każdej sytuacji.</td>
<td style="width: 221.2px;">Mężczyzna nie interesuje się za bardzo losem syna. Nie mają zbyt silnych więzi. Pewnym potwierdzenie staje się brak zainteresowania starannie wybranym przez narratora prezentem.</td>
</tr>
<tr style="text-align: center;">
<td style="background-color: #ffcc66;"><strong>Stosunek syna/córek do ojca </strong></td>
<td style="width: 218.8px;">Córki nie kochają ojca. Odwiedzają go tylko wtedy, kiedy czegoś od niego potrzebują. Są obojętne względem rodzica, traktują go także nieraz w okrutny sposób. Jego wizyty w ich domach są zaś niemile widziane. </td>
<td style="width: 221.2px;">Syn uważa, że jego ojciec jest niczym dziecko - skupione wyłącznie na swoich potrzebach, kapryśne, gwałtowne. Ma do niego ambiwalentny stosunek: łaknie akceptacji Felicjana, a jednocześnie jest świadomy tego, że ten zawsze stawia siebie na pierwszym miejscu. </td>
</tr>
<tr style="text-align: center;">
<td style="background-color: #ffcc66;"><strong>Traktowanie samego siebie</strong></td>
<td style="width: 218.8px;">Goriot stawia potrzeby córek ponad własne. Z tego powodu stopniowo ogranicza swe wydatki, by zaoszczędzone w ten sposób środki przekazać na rzecz córek. Bohater bagatelizuje więc swe potrzeby.</td>
<td style="width: 221.2px;">Felicjan zawsze troszczy się przede wszystkim o swoje przyjemności. Nie dostrzega nikogo oprócz siebie.  </td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Postawy obu bohaterów są odmienne, w efekcie popadają oni w dwie skrajności, które nie wpływają pozytywnie na relacje rodzinne. Goriot poświęca wszystko na rzecz swych córek, spełnia każdy kaprys kobiet. Z tego powodu nie szanują one rodziciela, lecz traktują go jako źródło pieniędzy. Brak zasobów finansowych sprawia jednak, że starzec przestaje być im potrzebny, ponieważ nie ma im niczego do zaoferowania. Pobłażliwość Goriota negatywnie wpływa także na charakter córek: są wyrachowane, bezwzględne, troszczą się wyłącznie o swoje dobro. Ich zachowanie staje się też przyczyną wielkiego cierpienia i nędzy fabrykanta. </p>
<p>Postępowanie Taranowicza stanowi odwrotność decyzji Goriota, jednak również zaburza relacje rodzinne. Bohater ten nie pełni roli głowy rodziny, autorytetu dla syna, gdyż jest skupiony wyłącznie na swoich potrzebach. Żona i syn stanowią dla niego tło, któremu nie poświęca wiele uwagi. Felicjan nie dba o nawiązanie więzi z synem, nie docenia jego starań (sytuacja z prezentem). Zachowuje się niczym dziecko przekonane o swojej wyjątkowości. Stawia swe zachcianki ponad pragnienia bliskich. </p><br>