<head><meta charset="UTF-8"></head>
<a style="color:red; font-size:25px;">Zadanie 11</a><br>
<ul>
<li>Przedstawioną siłę zbrojną określało się mianem pospolitego ruszenia. </li>
<li>Doświadczenie wojenne tych ludzi jest znikome. Na ich brak przygotowania wskazuje już samo wyposażenie, które można określić jako nieodpowiednie: "[...] towarzysz z kopią na dziewiętnaście stóp długą i w pancerzu na piersiach, ale w słomianym kapeluszu [...]". Uczestnicy pospolitego ruszenia nie mają także obycia w walce, zostali bowiem odciągnięci od codziennych zajęć, a ponadto nie potrafią podporządkować się zasadom panującym w wojsku. </li>
<li>Szlachta lekceważy dowódców: "[...] wszyscy w szeregu nie poczytywali za rzecz zdrożną  gawędzić tak głośno, że rozkazów oficerów nikt dosłyszeć nie mógł". Ponadto zgromadzeni nie reagują na próby wprowadzenia dyscypliny, nie słuchają instrukcji. Odmawiają także uczestnictwa w musztrze.</li>
<li>Szlachta zachowuje się w obozie w bardzo niezdyscyplinowany sposób - nie rozumie powagi sytuacji. Postawa tej grupy powoduje ciągłe wybuchy kłótni - również wśród służby. Szlachta organizuje uczty, nie słucha poleceń dowódców. Unika jakiegokolwiek wysiłku, a ponadto wiele osób opuszcza obóz, by nigdy do niego nie wrócić. Ich zachowanie kontrastuje z siłą weteranów prowadzonych przez Wittenberga. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Przykładowo"</p>
<p>Morale oraz wartość bojowa tego wojska są niskie. Tworzą go bowiem ludzie pozbawieni doświadczenia wojennego, którzy nie dysponują odpowiednim wyposażeniem ani przygotowaniem. Nie rozumieją oni także powagi sytuacji, nie chcą podporządkować się wojskowym zasadom, o czym świadczy ignorowanie zaleceń dowódców lub jawne lekceważenie przełożonych. Zamiast zdobywać potrzebne umiejętności, organizują uczty oraz awanturują się. Troszczą się przy tym wyłącznie o swoją wygodę, a nawet samowolnie odchodzą z obozu. </p>
<p> </p>
<p>własna ocena - część indywidualna </p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>Szlachta przedstawiona w obozie pod Ujściem uosabia wartości istotne w ideologii sarmackiej. Przede wszystkim najważniejsza jest dla niej niczym nieskrępowana wolność oraz przywileje. Z tego też powodu zgromadzeni nie poddają się wojskowej dyscyplinie, ignorują nakazy dowódców: "[...] inny w czasie musztry na gorąco narzekał, inny ziewał, jadł lub pił, inny pachołka wołał, a wszyscy w szeregu nie poczytywali za rzecz zdrożną gawędzić tak głośno, że rozkazów oficerów nikt dosłyszeć nie mógł". W przytoczonym fragmencie ujawniają się także inne wartości - czy postawy - charakterystyczne dla sarmackiej kultury; są to m.in. zamiłowanie do biesiad, awanturnictwo. Nabierają one jednak negatywnego charakteru, ponieważ dezorganizują wojsko, uniemożliwiają nauczenie zebranych jakiejkolwiek dyscypliny niezbędnej w czasie działań wojennych. </p><br>