<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowo:</p>
<p>Jan i Cecylia byli ludźmi, którzy uciekli z Polski i szukali schronienia w puszczy, ponieważ połączyło ich zakazane uczucie. Pod dębem zbudowali swój pierwszy dom, z czasem - mimo trudności - zagospodarowali fragment kniei. Coraz chętniej przychodzili do nich także ludzie, którzy chcieli poznać, w jaki sposób udało im się wprowadzić różne pomysły (np. w budowie domu). Para z czasem doczekała się sześciu synów oraz sześciu córek. Po wielu latach usłyszał o nich sam król Zygmunt August, który zapragnął poznać Jana i Cecylię. Był pod wrażenie osady, którą udało im się stworzyć, oraz tego, w jaki sposób przemienili dziki teren. Władca spotkał się z sędziwą już parą i ogłosił dekret. Na jego mocy otrzymali nazwisko Bohatyrowicz oraz uzyskali tytuł szlachecki. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<ul>
<li>Narrator posługuje się prostym językiem. Jest on pozbawiony ozdobników, różnorodnych środków artystycznego wyrazu, służy przede wszystkim przekazaniu informacji na temat minionych zdarzeń. Wyróżnia się także obiektywizmem, ponieważ narrator nie ujawnia swego punktu widzenia.</li>
<li>Opowieść można uznać za legendę, ponieważ nawiązuje do dawnych czasów. Ponadto historia ta odwołuje się do istniejących miejsc (np. Polska, litewska puszcza), obok postaci historycznych (król Zygmunt II August) występują także legendarne (Jan i Cecylia). Równie istotne jest to, że relacja Anzelma wyjaśnia powstanie rodu Bohatyrowiczów, łączy w sobie prawdę historyczną oraz fikcję. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Z opowieści Anzelma wynika, iż bohaterowie należeli do różnych światów. Cecylia pochodziła bowiem z wyższych sfer, zaś jej wybranek był prostym człowiekiem wywodzącym się z ludu. Legenda ta opowiada więc o zakazanej miłości, która przekroczyła jakiekolwiek różnice w pozycji społecznej.</li>
<li>Historia ta podkreśla znaczenie ciężkiej i uczciwej pracy, która przynosi w efekcie ogromne korzyści. Mimo trudności i zagrożeń para okiełznała bowiem dziką przestrzeń i zagospodarowała ją - nie bała się wyzwań, niewygód. Umiejętności uciekinierów sprawiły, że przybywali do nich ludzie, którzy pragnęli nauczyć się czegoś nowego. Stworzyli także osadę, która zachwyciła króla swym kształtem.</li>
<li>Dla Jana i Cecylii najważniejszą wartością była bez wątpienia miłość - to ona sprawiła, że zdecydowali się na ucieczkę i założenie domu w puszczy. Para ceniła sobie także ideał pracy, rozwoju oraz cywilizowania ludzi.</li>
<li>Decyzja króla to hołd dla wykonanej przez Jana i Cecylię pracy. Władca w ten sposób docenił ich męstwo, poświęcenie, które przyniosły korzyści także całemu państwu. Jednocześnie dekret ten świadczy o tym, że wielkość człowieka nie wynika z jego pozycji społecznej, lecz konkretnych czynów.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Grób ten przypomina o legendarnych początkach rodu Bohatyrowiczów, kształtuje ich poczucie tożsamości. Staje się tym samym symbolem szacunku dla przeszłości oraz swych korzeni. Ponadto mogiła Jana i Cecylii jest znakiem wielkiej miłości, która przekracza jakiekolwiek granice, świadczy także o znaczeniu pracy - ma ona bowiem moc uszlachetnienia człowieka. Grób można także rozpatrywać jako symbol równości, braterstwa.</p>
<p> </p>
<p>b) Za kontynuatorów dzieła można uznać przede wszystkim Justynę oraz Jana. Ich miłość również przekroczyła podziały społeczne, ponadto ci bohaterowie odnajdują radość oraz spełnienie w pracy i działaniu na rzecz ogółu. Dziewczyna nie obawia się trudów, jest zdecydowana, by dzielić swe życie z ukochanym człowiekiem. Takiego wzorca życia nie udało się jednak zrealizować Marcie oraz Anzelmowi. Kobieta bowiem obawiała się ciężkiej pracy, reakcji otoczenia. Z tego też powodu zerwała ze swym wybrankiem.</p>
<p> </p>
<p>c) Pozytywistyczne ideały:</p>
<ul>
<li>praca;</li>
<li>praca u podstaw;</li>
<li>równość;</li>
<li>dążenie do realizacji wyznaczonych celów;</li>
<li>braterstwo. </li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowo:</p>
<p>Opowieść Anzelma ma duże znaczenie dla bohaterów. Przede wszystkim staje się pewną formą wtajemniczenia postaci w dzieje rodu - zostają oni strażnikami pamięci oraz tożsamości, kiedyś tę wiedzę przekażą dalej. Ponadto ukazana historia odzwierciedla sytuację Jana i Justyny. Tym samym nadaje ich relacji wyjątkowy sens: odbudowują tradycję. Z kolei dla czytelnika opowieść ta może stać się dowodem na przemoc zaborcy, jako tego, który pragnął unicestwienia szlachty. Jednocześnie stanowi źródło nadziei na to, że los narodu będzie lepszy. </p><br>