<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Mendel Gdański to 67-letni mieszkaniec miasta, który jest Żydem. Od 27 lat pracuje jako introligator w swoim zakładzie. Bohater jest starszym, kościstym i żylastym człowiekiem wyróżniającym się gęstymi brwiami oraz białą brodą, lubi palić fajkę. Wywodził się z licznej rodziny, zamieszkującej Stare Miasto. Urodził się jako piętnaste dziecko w ubogim, lecz przepełnionym miłością domu. On sam miał pół tuzina dzieci, wychowywał także wnuka zmarłej córki, Kubę. Mendel zostaje ukazany jako człowiek pobożny, uczciwy i szlachetny, który odczuwa silny związek z miejscem swego zamieszkania. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>O tym, że Mendel czuje się związany z miejsce zamieszkania świadczy to, że: </p>
<ul>
<li>podkreśla zakorzenienie swej rodziny w tym mieście: "[...] a ja się piętnasty  urodził, tu, na Stare Miasto, w te wąskie uliczke [...]";</li>
<li>odwołuje się do znaczenia swego nazwiska, które świadczy o jego przynależności: "Jak ja Gdański, to ja cudzy?";</li>
<li>uczciwie pracuje i darzy miłością miejsce zamieszkania: "Nu, ja tu nie przyszedł jak do karczmy!";</li>
<li>jego praca służy wszystkim mieszkańcom: "Ta zapłata moja jest w szkole u dzieci, u tych paniczów, u te panienki, co się uczą na książkę [...]':</li>
<li>ma pozytywne relacje z innymi ludźmi oraz jest przez nich szanowany: "Straganiarka poda mu czasem  przez okno rzodkiew czarną w zamian za kolorowe skrawki papieru, z których sobie jej chłopaki sporządzają latawce, słynne na całą ulicę; synek gospodarza całymi godzinami przesiedzi u niego [..]";</li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Autorka zastosowała przede wszystkim stylizację środowiskową. Do wypowiedzi bohatera wprowadziła bowiem elementy typowe dla określonej grupy (Żydów). Zabieg ten pełni kilka funkcji: przybliża środowisko żydowskie, charakteryzuje bohatera, uwiarygodnia sposób przedstawienia Mendla, oddaje pewne realia. </p>
<p> </p>
<p>b)</p>
<table border="1" style="border-collapse: collapse;width: 652px;height: 424px;">
<tbody>
<tr style="text-align: center;">
<td style="background-color: #adeaea;width: 320.4px;"><strong>Cecha</strong></td>
<td style="background-color: #adeaea;width: 325.2px;"><strong>Przykład z tekstu </strong></td>
</tr>
<tr style="text-align: center;">
<td style="width: 320.4px;">powtarzanie słowa "nu"</td>
<td style="width: 325.2px;"><em>Nu, ja siedzę na bosiny!</em></td>
</tr>
<tr style="text-align: center;">
<td style="width: 320.4px;">rozbudowane zdania</td>
<td style="width: 325.2px;">
<em>Raz, że się un Pana Boga bał, a drugi raz, że un te swoje piętnaście dzieci tak</em><br/><em>kochał, że jak matka przyniosła śledź, to un tylko główkę sobie urwał, a całego śledzia to dzi</em><em>eciom dał, co by się najadły, co by nie były głodne. </em>
</td>
</tr>
<tr style="text-align: center;">
<td style="width: 320.4px;">inwersja</td>
<td style="width: 325.2px;"><em>[...] ma grób ojca  swego i matki swojej, i żony swojej, i córki swojej. </em></td>
</tr>
<tr style="text-align: center;">
<td style="width: 320.4px;">orzeczenie na końcu zdania</td>
<td style="width: 325.2px;"><em>Ja chcę, co bym ja spokój miał.</em></td>
</tr>
<tr style="text-align: center;">
<td style="width: 320.4px;">słownictwo charakterystyczne dla żydowskiej kultury</td>
<td style="width: 325.2px;">
<p><em>bosiny</em></p>
<p><em>Adonai</em></p>
</td>
</tr>
<tr style="text-align: center;">
<td style="width: 320.4px;">wyliczenia</td>
<td style="width: 325.2px;"><em>To powiada wódka, to powiada szynko, to powiada złość i głupota, to powiada zły wiatr, co wieje.</em></td>
</tr>
<tr style="text-align: center;">
<td style="width: 320.4px;">powtórzenia</td>
<td style="width: 325.2px;"><em>Un do szkoły idzie! Un nie będzie uciekał!</em></td>
</tr>
<tr style="text-align: center;">
<td style="width: 320.4px;">stosowanie niewłaściwych końcówek fleksyjnych</td>
<td style="width: 325.2px;"><em>[...] do lasa nie idą [...]</em></td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 4</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Mendel jest rozgniewany zaistniałą sytuacją, wywołuje ona jego poruszenie: "Wyprostował się, jakby urósł nagle, splunął, a potem chłopaka twardo za ramię ująwszy, do stołu pchnął i obiad w milczeniu spożył". Tłumaczy wnukowi, że nie zachował się w mądry sposób, ponieważ nie powinien się wstydzić ani uciekać. Jest on bowiem zakorzeniony w mieście i darzy go miłością. Mendel przypomina w ten sposób dziecku o tym, iż pozostaje tutejszym dopóki żyje w uczciwy sposób. Słowa bohatera świadczą o jego dumie oraz wierze w to, że przyzwoitość oraz miłość są najważniejszymi wartościami, dzięki którym człowiek odnajduje swe miejsce. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>a)</p>
<table border="1" style="border-collapse: collapse;width: 664px;height: 241px;">
<tbody>
<tr style="background-color: #90caf9;text-align: center;">
<td style="width: 327.6px;"><strong>Argumenty Mendla</strong></td>
<td style="width: 330px;"><strong>Argumenty zegarmistrza </strong></td>
</tr>
<tr>
<td style="width: 327.6px;">
<ul>
<li>Nie można karać Żydów za ich tożsamość.</li>
<li>Zawsze ciężko i uczciwie pracował.</li>
<li>Nie różni się niczym od innych ludzi - łączy ich ten sam los.</li>
<li>Żydzi mają tyle pieniędzy, co inni, nie są pod tym względem uprzywilejowani.</li>
<li>Jego rodzina przyjmowała wszystkie dzieci, by nie obrażać Boga, ponadto darzone one były miłością.</li>
<li>Samo nazwisko bohatera wskazuje na jego przynależność.</li>
</ul>
</td>
<td style="width: 330px;">
<ul>
<li>Żydzi są obcym elementem.</li>
<li>Żyd pozostaje Żydem.</li>
<li>Ma on więcej pieniędzy.</li>
<li>Mnoży się jak szarańcza, co jest zagrożeniem.</li>
</ul>
</td>
</tr>
</tbody>
</table>
<p> </p>
<p>b) ocena argumentów - część indywidualna</p>
<p> </p>
<p>c) Przykładowe fragmenty:</p>
<ul>
<li><em>Każdy Żyd ma swoje wykręty!;</em></li>
<li><em>Was, Żydów, lęgnie się jak tej szarańczy, a zawsze to żywioł cudzy...;</em></li>
<li><em>A toś pan wywiódł sztukę, że i Bosko lepiej nie potrafi! Że Gdański to już swój! Cha! Cha! Cha;</em></li>
</ul>
<p> </p>
<p>d) Mendel i zegarmistrz w odmienny sposób postrzegają kwestię przynależności do wspólnoty. Dla tego pierwszego decydująca jest miłość, poczucie zakorzenienia oraz uczciwe życie, które zapewnia jednostce określone miejsce w strukturze społeczeństwa. Bohater uważa siebie za pełnoprawnego obywatela, gdyż poprzez swoją pracę udowodnił, że z szacunkiem traktuje swe miejsce zamieszkania. Ponadto buduje on pozytywne relacje z innymi ludźmi mimo dzielących ich różnic. Znacząca zdaje się być w wypowiedziach Mendla obecność zaimka "nasz". Potwierdza on poczucie wspólnoty oraz zakorzenienia. Starzec nie traktuje bowiem rozmówcy jako kogoś obcego, lecz równorzędnego człowieka, z którym łączy go przynależność do miasta. Z kolei zegarmistrz uważa, że może ona dotyczyć wyłącznie Polaków. Twierdzi, iż Żydzi stanowią obcy element oraz zagrożenie. Jego sądy opierają się na uogólnieniach, o czym świadczy zastosowanie zaimka "każdy". Natomiast słowo "nasz" wskazuje na dystans względem Żydów; zegarmistrz bowiem nie uważa ich za pełnoprawnych obywateli, dlatego też odmawia uznania ich za "swoich". </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przejawy antysemityzmu:</p>
<ul>
<li>wyśmiewanie się z tradycji oraz kultury żydowskiej -&gt; chłopcy obserwowali modły Mendla i czynili je obiektem żartów; </li>
<li>odwoływanie się do stereotypów -&gt; są obecne w rozmowie bohatera z zegarmistrzem; postrzega on Żydów w uproszczony i negatywny sposób, np.: "Każdy Żyd ma swoje wykręty!"; [...] ale każdy Żyd, byle pieniądze miał...";</li>
<li>dyskryminacja oraz otwarta wrogość -&gt; zegarmistrz zapowiada, że Żydzi będą bici za swoją tożsamość, nie postrzega ich także jako pełnoprawnych obywateli - odwołuje się do argumentów uzasadniających jego niechęć; </li>
<li>akty przemocy -&gt; tłum złorzeczy Żydom, przychodzi pod dom Mendla, atakuje mieszkańców i próbuje się wedrzeć do środka. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Ludzie atakujący Mendla kierowali się przede wszystkim stereotypami oraz uprzedzeniem do Żydów. Nie postrzegali ich jako równorzędnych sobie obywateli, lecz element groźny i przede wszystkim obcy. Z tej przyczyny zaatakowali bohatera. Obrońcy zaś traktowali Mendla jako swojego, ponieważ doskonale go znali i cenili. Z tego też powodu starali się go ochronić przed agresorami - był dla nich członkiem wspólnoty, który nie zasługuje na takie niesprawiedliwe potraktowanie. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Ostatnie zdanie utworu podkreśla jego gorzką wymowę. Mendel bowiem jawi się jako człowiek odczuwający swą przynależność do miejsca zamieszkania, zintegrowany z innymi ludźmi. Narastająca agresja ze strony ludzi doprowadza jednak do tego, iż Żyd przestaje odczuwać miłość do miasta. Świadczy to o rozczarowaniu bohatera, który mimo swej ciężkiej pracy nadal jest postrzegany jako obcy element, oraz klęsce jego ideałów. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Słowo "Żyd" zapisujemy wielką literą, jeśli oznacza członka narodu żydowskiego. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Indywidualne</p><br>