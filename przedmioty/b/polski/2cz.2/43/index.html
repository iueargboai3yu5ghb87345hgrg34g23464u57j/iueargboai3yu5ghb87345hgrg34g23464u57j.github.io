<head><meta charset="UTF-8"></head>
<a style="color:red; font-size:25px;">Zadanie 4</a><br>
<p><strong>Wstępy:</strong></p>
<p><em>Utwór zależy od tworzącego; a tworzący od przyrodzonych usposobień swoich i od otoczenia, w którym żyje. Dotąd artyści i literaci stanowili odrębną klasę w społeczeństwie: mieli swoje zwyczaje, swoje towarzystwo, swój język nawet. Wyróżniali się – i co najważniejsza chcieli się wyróżniać od reszty społeczeństwa, co im nadawało pewną cechę oryginalności, jeżeli nie śmieszności. Niezgrabność, roztargnienie, zamyślenie, pochmurna melancholia lub bachusowa wesołość, brak pojęcia praktycznej strony życia, a stąd niezaradność w interesach materialnych, pewna miękkość charakteru, przemieniająca się niekiedy w mazgajstwo, pewna lekkość usposobienia, brak stałych przekonań i zasad; to były główniejsze wady czy zalety – stosownie do sposobu zapatrywania się osób oceniających – jakie dostrzec można było w dotychczasowych przedstawicielach piękna. Nie mówię tu oczywiście o wyjątkach, które wszędzie znaleźć się muszą, ale o ogóle, o owym ogóle, który stanowi większość.</em></p>
<p> </p>
<p><em>Absolutne równouprawnienie Żydów z innymi klasami ludności staje dziś przed nami w tym samym świetle, w jakim przed oczami mężów stanu obradujących na Czteroletnim Sejmie stanęło równouprawnienie mieszczan. Najdroższe imiona przeszłości naszej i znane jej doświadczenia, najwymowniejsze głosy i najgwałtowniejsze potrzeby naszej teraźniejszości nawołują nas w tym kierunku. Wszystkie prace dla wszystkich, wszystkie społeczne godności dla wszystkich, wszystkie drogi, cele i narzędzia dla wszystkich, wszystkie nade wszystko, o, nade wszystko, źródła oświaty dla wszystkich […].</em></p>
<p> </p>
<p><em>Jedną z najpospoliciej roztrząsanych w wieku naszym idei jest tak zwana idea emancypacji kobiet.</em></p>
<p> </p>
<ul>
<li>Autorzy wprowadzają odbiorców w tematykę za pomocą np. refleksji na temat dotychczasowej roli twórcy, która ma opisowy charakter. Pozwala na scharakteryzowanie wcześniejszego modelu artysty, który w dalszej części zostaje podważony. Inną metodę przyjmuje Orzeszkowa, ponieważ już na wstępie formułuje śmiałe tezy bądź konstatacje - nie przygotowuje więc dłuższego wstępu, od razu przechodzi do sedna wywodu.</li>
</ul>
<p> </p>
<p>Przykuciu uwagi służą:</p>
<ul>
<li>określenia wartościujące ("najdroższe");</li>
<li>wyliczenia ("Niezgrabność, roztargnienie, zamyślenie, pochmurna melancholia [...]");</li>
<li>analogie do wydarzeń historycznych ("Absolutne równouprawnienie Żydów z innymi klasami ludności staje dziś przed nami w tym samym świetle, w jakim przed oczami mężów stanu obradujących na Czteroletnim Sejmie stanęło równouprawnienie mieszczan.";</li>
<li>zaimki wskazujące na wspólnotę doświadczeń ("nasze");</li>
<li>powtórzenia wzmacniające przekaz ("Wszystkie prace dla wszystkich, wszystkie społeczne godności dla wszystkich, wszystkie drogi, cele i narzędzia dla wszystkich, wszystkie nade wszystko [...]"). </li>
</ul>
<p> </p>
<p> </p>
<p><strong>Zakończenia:</strong></p>
<p><em>Porzućcie, panowie, podniebne stropy i zejdźcie na ziemię pomiędzy pracujących i cierpiących, wesołych i smutnych, zadowolonych i zrozpaczonych; stańcie się wieszczami tego, co widzicie i co słyszycie; a głos wasz umili nam godziny biedy, opromieni ciemności... Bądźcie ludźmi takimi, jak my jesteśmy; nie żądajcie dla siebie przywilejów; boście przecież ucywilizowani. Życie społeczne to nie zaścianek; znajdą się w nim materiały do szerokiego poematu, jeżeli go ktoś wyśpiewać jeszcze zdoła, znajdzie się przedmiot do satyry, która da wam sposobność wskazać istotne zło ogólne, a nie niezadowolenie indywidualne. Praca, na znajomości, na dokładnej znajomości stosunków oparta, będzie prawdziwie użyteczną.</em></p>
<p>Zakończenie to bezpośredni apel autora skierowany do artystów. Piszący podsumowuje swe rozważania poprzez wskazanie tego, czym powinna się charakteryzować ich postawa; jego słowa wzmacnia zastosowanie trybu rozkazującego. Wezwanie to przypomina twórcom o tym, iż ich działania powinny być użyteczne i pozytywne dla ogółu. Podkreśla także znaczenie codzienności w działalności artystycznej.</p>
<p> </p>
<p><em>Co do mnie, wierzę, że wtedy tylko zagadnienia nasze społeczne wszelkie, z żydowskim włącznie, szczęśliwie rozwiązane zostaną, gdy nauka da nam możność badawczo, jasno i swobodnie myśleć, a myśl badawcza, jasna i swobodna, nauczy nas energicznie i umiejętnie działać.</em></p>
<p><em>Wierzę mocno, że zbiorowa indywidualność nasza posiada za sobą tradycję taką, a w samej sobie takie jeszcze siły trwania i życia, że myśl oświecona i niepodległa w najszerszych rozmiarach i ze wszystkimi nawet krańcowościami swymi unicestwić właściwych cech jej, ani o zagładę przyprawić jej nie może. [...]</em></p>
<p><em>Wierzę, że gdy dziecinne baśnie i fantastyczne widma ustąpią miejsca prawdom i naukom wiedzy, nienawiści umilkną, odrębności znikną, niedołęstwa zamienią się w dzielność, a pogardy i złorzeczenia we wzajemny szacunek dla praw i godności człowieka.</em></p>
<p>Zakończenie utworu pozwala autorce na wyrażenie jej prywatnej opinii oraz nadziei. Orzeszkowa gorliwie podkreśla swe stanowisko za pomocą powtórzeń ("wierzę"). Jest przekonana o tym, ze zmiana postawy przyczyni się do lepszego poznania Żydów. Z tego też powodu podsumowanie tekstu ma życzeniowy charakter, ponieważ odwołuje się do wymarzonej wizji społeczeństwa, wyraża także wiarę w dobra wolę rodaków.</p>
<p> </p>
<p><em>W każdej z tych formuł i w każdym z tych pięknie brzmiących wyrazów leży wielka prawda, ale zawsze w zastosowaniu brak im tej zasady: kobieta jest przede wszystkim i nade wszystko człowiekiem, cele więc jej muszą być ludzkie i jako takie spotykać zapory niedające się inaczej zwyciężyć jak trudem; aby zaś ten trud skutecznie ponieść, kobieta powinna posiadać i używać takiejże siły moralnej i umiejętności, jakie w logicznym życiu posługują mężczyźnie.</em></p>
<p>W zakończeniu autorka zbiera poglądy na temat roli kobiet i przyznaje, że w każdej z nich jest trochę racji. Podkreśla jednak nadrzędną rolę kobiety - jako człowieka, który musi dążyć do doskonalenia i rozwoju siebie. Dochodzi tym samym do wniosku, iż powinna wykorzystywać umiejętności, które są zazwyczaj przypisywane tylko mężczyznom. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<table border="1" style="border-collapse: collapse;width: 774px;height: 466px;">
<tbody>
<tr style="text-align: center;">
<td style="background-color: #6699cc;width: 254px;"><strong>Środek językowy</strong></td>
<td style="background-color: #6699cc;width: 254.8px;"><strong>Przykład</strong></td>
<td style="background-color: #6699cc;width: 255.6px;"><strong>Funkcja </strong></td>
</tr>
<tr style="height: 30px;text-align: center;">
<td style="width: 254px;height: 30px;">czasowniki w 1. os. lm</td>
<td style="width: 254.8px;height: 30px;">
<p><em>Wyobrażamy sobie [...]</em></p>
<p><em>Wierzę mocno [...]</em></p>
</td>
<td style="width: 255.6px;height: 30px;">stworzenie poczucia wspólnoty z odbiorcami </td>
</tr>
<tr style="height: 30px;text-align: center;">
<td style="width: 254px;height: 30px;">wykrzyknienie</td>
<td style="width: 254.8px;height: 30px;"><em>Jestem kobieta emancypowaną!</em></td>
<td style="width: 255.6px;height: 30px;">wyrażenie emocji mówiącego</td>
</tr>
<tr style="height: 30px;text-align: center;">
<td style="width: 254px;height: 30px;">wyliczenie</td>
<td style="width: 254.8px;height: 30px;"><em>[...] więcej zbliżona do kwiata, lalki, anioła niż do człowieka. </em></td>
<td style="width: 255.6px;height: 30px;">wprowadzenie poszczególnych elementów </td>
</tr>
<tr style="height: 30px;text-align: center;">
<td style="width: 254px;height: 30px;">pytanie retoryczne</td>
<td style="width: 254.8px;height: 30px;"><em>Czy posiadamy statystykę Żydów naszych [...]?</em></td>
<td style="width: 255.6px;height: 30px;">zachęta do refleksji </td>
</tr>
<tr style="height: 30px;text-align: center;">
<td style="width: 254px;height: 30px;">powtórzenie</td>
<td style="width: 254.8px;height: 30px;"><em>[...] tylko liczy, liczy, liczy, liczy...</em></td>
<td style="width: 255.6px;height: 30px;">wzmocnienie sensu powtórzonego słowa </td>
</tr>
<tr style="height: 30px;text-align: center;">
<td style="width: 254px;height: 30px;">anafora</td>
<td style="width: 254.8px;height: 30px;">
<p><em>Wierzę mocno [...].</em></p>
<p><em>Wierzę, że gdy [...].</em></p>
</td>
<td style="width: 255.6px;height: 30px;">zaakcentowanie przekazywanych treści</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowo:</p>
<p>Filozofia pozytywizmu akcentuje znaczenie naukowych metod badawczych oraz faktów. Szczególną wartość zaś, według Milla, zyskuje to, co użyteczne dla ogółu. Każda jednostka powinna więc starać się, aby jej działania i cele były przydatne dla społeczeństwa, prowadziły do jego rozwoju. Z kolei Spencer w swych rozważaniach ukazuje społeczność jako żywy organizm - wszystkie części muszą więc ze sobą współpracować, aby możliwy stawał się harmonijny rozwój. Jego rozważania przyczyniły się w ten sposób do rozwoju pracy organicznej oraz u podstaw.</p>
<p>Te ogólne założenia ważniejszych filozofów pozytywizmu znajdują swoje odzwierciedlenie w przytoczonych tekstach publicystycznych. Problem użyteczności jednostki (utylitaryzm) staje się obecny przede wszystkim w tekście Chmielowskiego. Autor podkreśla bowiem, że twórca jest przede wszystkim obywatelem - powinien działać więc na rzecz ogółu, nie izolować się od codzienności. Jego aktywność może bowiem zmieniać na lepsze rzeczywistość oraz samych ludzi. Piszący podkreśla także znaczenie pracy - jest to zgodne z ideałami filozofii pozytywizmu.</p>
<p>Również artykuły Orzeszkowej odnoszą się do koncepcji ówczesnej filozofii. Przede wszystkim autorka postuluje badanie Żydów naukowymi metodami oraz dąży do tego, aby życie społeczeństwa było harmonijne. W tym celu pragnie wyzbycia się starych przesądów i uprzedzeń, żąda, by w ocenie tej grupy kierować się faktami. Tekst ten odwołuje się tym samym do koncepcji pracy organicznej oraz u podstaw, gdyż istotny staje się postulat edukowania społeczeństwa. Podobne założenia, wynikające z pozytywistycznej filozofii, są dostrzegalne w drugim artykule. Ponownie ujawnia się tutaj troska Orzeszkowej o harmonijny rozwój społeczeństwa. Poświęcenie uwagi problemowi emancypacji umożliwia także sprostowanie obiegowych opinii - ponownie więc kluczowe stają się same fakty, a nie stereotypy. </p>
<p>Można tym samym stwierdzić, iż poglądy wyrażone w tekstach publicystycznych w dużym stopniu wynikają z założeń filozofii pozytywizmu. </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<table border="1" style="border-collapse: collapse;width: 822px;height: 481px;">
<tbody>
<tr style="text-align: center;">
<td colspan="3" style="width: 818px;background-color: #ffff99;"><strong>PRZYKŁADOWE ELEMENTY WYPOWIEDZI PESRWAZYJNEJ</strong></td>
</tr>
<tr style="text-align: center;">
<td style="background-color: #ffffcc;width: 266.8px;"><strong><em>Utylitaryzm w literaturze, </em>Chmielowski</strong></td>
<td style="background-color: #ffffcc;width: 268.4px;"><strong><em>O Żydach i kwestii żydowskiej, </em>Orzeszkowa</strong></td>
<td style="background-color: #ffffcc;width: 277.2px;"><strong><em>Kilka słów o kobietach</em>, Orzeszkowa  </strong></td>
</tr>
<tr>
<td style="width: 266.8px;">
<ul>
<li>jest widoczne wartościowanie dwóch przeciwstawnych stanowisk -&gt; krytyczna ocena dotychczasowego modelu artysty oraz wskazanie nowego wzorca;</li>
<li>pojawia się słownictwo wartościujące -&gt; "mazgajstwo"; "głupców"; "najfałszywszy";</li>
<li> tekst jest nastawiony na adresata -&gt; autor zwraca się do literatów;</li>
<li>piszący narzuca swe przekonania -&gt; "Praca, na znajomości, na dokładnej znajomości stosunków oparta, będzie prawdziwie użyteczną";</li>
<li>ukazane zostają konkretne wskazówki, które zasługują na wcielenie w życie -&gt; "Bądźcie ludźmi takimi, jak my jesteśmy; nie żądajcie dla siebie przywilejów [...]";</li>
<li>pojawiają się wykrzyknienia świadczące o emocjach -&gt; "Dziwna logika";</li>
<li>argumentacja odwołuje się m.in. do emocji -&gt; [...] głos wasz umili nam godziny biedy, opromieni ciemności...";</li>
</ul>
</td>
<td style="width: 268.4px;">
<ul>
<li>tekst jest nastawiony na adresata -&gt; występują formy 1. os. lm, które sugerują przynależność piszącej do wspólnoty, pojawiają się także odwołania do znanych czytelnikom realiów;</li>
<li>celem jest nakłonienie odbiorców do zmiany postawy -&gt; autorka nakłania do wyzbycia się uprzedzeń względem Żydów;</li>
<li>występują pytania retoryczne, które maja nakłonić odbiorcę do refleksji -&gt; "Czy posiadamy statystykę Żydów naszych, zawierającą rubrykę zajęć ich, stopnia oświaty, obracanych przez nich kapitałów itp.?";</li>
<li>obecne są epitety sugerujące stosunek emocjonalny, ocenę -&gt; "najdroższe"; "leniwe"; "najwspanialszym";</li>
<li>dostosowanie formy wypowiedzi -&gt; język jest zrozumiały, odwołuje się do konkretnych obrazów znanych z codzienności;</li>
<li>autorka odwołuje się do argumentów logicznych i emocjonalnych -&gt; brak statystyk na temat Żydów nie ułatwia ich poznania; wiara w wielkość Polaków oraz ich zalety;</li>
</ul>
</td>
<td style="width: 277.2px;">
<ul>
<li>autorka nawiązuje kontakt z czytelnikami -&gt; czasowniki w 1. os. lm;</li>
<li>pojawia się słownictwo sugerujące ocenę -&gt; "smutne", "szydercze";</li>
<li>pisząca narzuca przekonania odpowiadające jej intencjom -&gt; "Takie właśnie i jedynie takie życie mężczyzny nazywa się życiem logicznym, prowadzącym do pewnych pożytecznych wyników i jego jako jednostkę, i społeczność, w której żyje";</li>
<li>odwołuje się do realiów znanych odbiorcom -&gt; "Jedną z najpospoliciej roztrząsanych w wieku naszym idei jest tak zwana idea emancypacji kobiety";</li>
<li>pojawiają się wykrzyknienia -&gt; "[...] jestem kobietą emancypowaną!":</li>
</ul>
</td>
</tr>
</tbody>
</table><br>