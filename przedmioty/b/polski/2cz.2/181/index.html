<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Stosunek Oleńki do Andrzeja nie jest jednoznaczny. Dziewczyna postrzega go bowiem jako potwora, zdrajcę, który zasługuje wyłącznie na wzgardzenie. Z drugiej jednak strony szlachcianka nie potrafi o nim zapomnieć, ponieważ wcześniej darzyła go miłością. Wspomnienie Kmicica budzi jej żal, panna zarzuca sobie również to, że go pokochała. Tym samym mężczyzna nie pozostaje jej obojętny, gdyż wciąż wywołuje silne emocje. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Oleńka jest zachwycona męstwem i odwagą Bogusława - ich potwierdzenie stanowią czyny księcia na cześć bohaterki. To zachowanie świadczy o tym, że bohaterka szczególnie ceni sobie przymioty charakterystyczne dla rycerstwa, jest wychowana w szacunku do niego. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Oleńka Billewiczówna zostaje ukazana jako wnuczka żołnierza, szlachcianka wychowana w szacunku dla męstwa i wielki czynów, a także narzeczona Andrzeja Kmicica. Bohaterka, co zauważa również Jolanta Sztachelska w swym artykule, wyróżnia się niezłomnością. Kieruje się bowiem określonym kodeksem moralnym, z którego nie rezygnuje w żadnym momencie życia. Dla dziewczyny ważny jest honor, poczucie godności oraz postępowanie w zgodzie z prawem. Z tego też powodu jej wyraźny sprzeciw budzi postępowanie Kmicica. Wprost krytykuje postawę narzeczonego: "Waćpan nie masz wstydu i sumienia!". Jej niepokój wynika z awanturniczego trybu życia mężczyzny - przyczynia się on do krzywdy niewinnych ludzi. Dla Oleńki, ceniącej sobie uczciwość oraz godne postępowanie, sytuacja ta jest nie do zaakceptowania -  w ten sposób ujawnia się jej moralna przewaga, do której nawiązuje także Sztachelska.</p>
<p>Bohaterka wykazuje się również odwagą oraz stanowczością, ponieważ nie obawia się przegnać towarzyszy Kmicica. Sam ukochany wywołuje w niej jednak sprzeczne uczucia. Dziewczyna szczerze go pokochała; nie może jednak zapomnieć o winach Andrzeja. Czynią z niego zdrajcę, człowieka pozbawionego uczuć patriotycznych, co jest sprzeczne z systemem wartości szlachcianki i dlatego odczuwa rozterki. Panna Billewiczówna to także osoba dumna i niewinna - nie myśli nawet o tym, że coś więcej mogłoby ją połączyć z księciem Bogusławem. Zawsze zachowuje równowagę oraz godność: "[...] owe myśli nie czepiały się jej, jak woda nie czepia się piersi łabędziej, i pozostała, jaką była, wdzięczną, przyjazną, wielbiącą, szukającą ulgi w myśli o bohaterze, lecz w sercu spokojną".</p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowe fragmenty:</p>
<ul>
<li><em>Ona wesołą nie mogła być, mając w sercu ból, żal i niewypowiedzianą pogardę dla człowieka, którego pierwszą miłością pokochała, a który teraz  był w oczach jej większym zbrodniarzem od ojcobójcy. Ów Kmicic, obiecujący za czerwone złote wydać króla jak Judasz Chrystusa, zohydzał się i szpetniał coraz bardziej w jej oczach, aż  z biegiem czasu zmienił się w potwór ludzki, w zgryzotę, w wyrzut dla niej samej. Nie mogła sobie darować, iż go kochała, a zarazem nie mogła go zapomnieć, nienawidząc.</em></li>
<li><em>Wobec tych uczuć trudno jej było nawet udawać wesołość, ale natomiast musiała być księciu wdzięczną i za to, że do zbrodni Kmicicowej nie chciał przyłożyć ręki, i za wszystko co dla niej czynił. Dziwno jej było, że młody książę, taki rycerz i tak pełen szlachetnych uczuć, nie śpieszył na ratunek ojczyźnie, choć się na praktyki Januszowe nie zgadzał, sądziła wszelako, że taki statysta wie, co robi i że tego wymaga polityka, której ona swym prostym panieńskim rozumem pojąć nie może.</em></li>
</ul>
<p> </p>
<p>Zastosowanie mowy pozornie zależnej umożliwia zatarcie granicy między narratorem a postacią. W ten sposób bohaterowie zostają przybliżeni czytelnikowi, który może w ten sposób lepiej poznać ich przeżycia i uczucia. </p><br>