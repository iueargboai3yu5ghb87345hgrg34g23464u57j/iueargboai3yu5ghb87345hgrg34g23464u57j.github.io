<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Powstańcy zostali przedstawieni jako młodzi ludzie, których przepełnia nadzieja oraz wola działania. Łączy ich poczucie wspólnoty oraz wiara w to, iż mogą zmienić rzeczywistość. Wyróżniają się hartem ducha, odwagą, determinacją. Są gotowi, by poświęcić się w ważnej dla nich sprawie. Ich sposób ukazania jest pozytywny, co wpływa na odbiorcę tekstu. Może on bowiem sympatyzować z tą zbiorowością, odczuwać podziw, ale także współczucie dla powstańców. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Postać Traugutta zostaje wyidealizowana, ponieważ autorka ukazuje ją w podniosły sposób, akcentuje cnoty mężczyzny. W ujęciu Orzeszkowej staje się on wzorem postępowania, niezłomnej postawy, ulega nawet uświęceniu: "[..] człowiek świętego imienia [...]". Stylizacja na język biblijny nadaje Trauguttowi szczególną rolę: staje się on jednostką wybraną, charyzmatycznym prorokiem, który rezygnuje ze szczęścia osobistego, by przyjąć cierpienie za naród. W ten sposób realizuje nakaz Stwórcy: "Albowiem według przykazania Pana opuścił on żonę i dzieci, dostatki i spokój, wszystko, co pieści, wszystko, co raduje i jest życia ponętą [...]". Jego działania stają się uniwersalne - wyrażają poświęcenie na rzecz najwyższych wartości. Podkreślona zostaje także mądrość oraz smutek bohatera, a także tragiczne przeznaczenie Traugutta. Orzeszkowa tworzy mit tej postaci także dzięki nawiązaniu do starożytności. Zestawia bowiem dyktatora powstania z Leonidasem. Odwołanie się do tego wojownika zwraca uwagę na wspólny im wzorzec postępowania: walkę do samego końca oraz determinację: "Tak grzmieć musiał w wąwozie  termopilskim głos Leonidasa". W ten sposób Traugutt staje się legendą. </p><br>