<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Świętochowski uzasadnia swe wystąpienie powtarzającymi się atakami. Czuje potrzebę ustosunkowania się do zarzutów, by przy tym zaprezentować światopogląd i dążenia pozytywistów: "Teraz więc właśnie jest czas, gdy nas wskazano palcem, określić nasze stanowisko, zdefiniować cel walki, którą pismo nasze wytrwale i ciągle prowadzi, lekceważąc sympatie sąsiadów i... rzekomych powag". </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Przykładowo:</p>
<table border="1" style="border-collapse: collapse;width: 766px;height: 431px;">
<tbody>
<tr style="height: 49px;">
<td style="background-color: #8fbc8f;text-align: center;width: 379.6px;"><strong>"My"</strong></td>
<td style="background-color: #8fbc8f;text-align: center;width: 379.6px;"><strong>"Wy" </strong></td>
</tr>
<tr style="height: 83px;">
<td style="width: 379.6px;height: 83px;">
<ul>
<li><em>[...] straszydło, ta ława groźna [...] młoda drużyna pisarzów.</em></li>
<li><em>[...] młodzi, nieliczni, nierządzący się widokami materialnych korzyści, uwolnieni z obowiązku hołdowania pewnym stosunkom i znajomościom, wypowiadamy swoje przekonania otwarcie, nie lękamy się sądu i kontroli, pragniemy ją rozciągnąć na wszystkich, pragniemy pracy i nauki w społeczeństwie, pragniemy wywołać siły nowe, zużytkować istniejące [...].</em></li>
<li><em>[...] nie jesteśmy zapalczywymi tych zasług czcicielami.</em></li>
<li><em>[...] przybywającym ze świeżością sił i lepszym pojęciem potrzeb?</em></li>
<li><em>[...]  że szanujemy swoje stanowisko, że trzymamy się ławą. Fakt pierwszy jest koniecznym następstwem odrębności naszych poglądów. [...] W samej zaś istocie zarzut niesprawiedliwy.</em></li>
<li><em>[...] pokrewieństwo dróg i celów łączy nas ze sobą [...].</em></li>
</ul>
</td>
<td style="width: 379.6px;height: 83px;">
<ul>
<li><em>[...] najzacniejsze porywy myśli sprowadza zawsze do jednego mianownika - rozdrażnień osobistych</em></li>
<li><em>[...] wielcy, zacni, uczeni, poważani, krzywdzeni i prześladowani?</em></li>
<li><em>[...] starzy, liczni, krępowani między sobą tysiącem niewidzialnych nici, skradacie się ze swoimi zasadami nieśmiało, żądacie w literaturze spokoju, nieruchomości, każecie wszystkim patrzyć w przeszłość, szanować nawet jej błędy, chcecie, ażeby was, tak jak senatorów rzymskich, była zawsze tylko jedna liczba, ażeby was nikt nie sądził [...]</em></li>
<li><em>[...] starsi, zasmakowawszy w korzyściach swego wpływu na społęczeństwo, który już zaczyna być zgubnym, nie chcą oddać cugli młodszym [...]. </em></li>
<li><em>[...] starsi zamiast usunąć się z pola, na którym już nic zrobić nie mogą, stoją na nim upornie [...] wlewając w społeczeństwo tę martwotę [...]?.</em></li>
<li><em>[...] ludzie  rozważni, doświadczeni, chłodniejsi [...].</em></li>
<li><em>[...] Waszej śmiesznej dumy.</em></li>
<li><em>[...] wyglądacie jakie nieruchome, okryte skorupami i zbite w jedną wyspę małże?</em></li>
<li><em>[...] wywołują  oni nie tylko opór, ale nawet potępiające sądy [...].</em></li>
<li><em>[...] między sobą znajdziecie tę solidarność bezcelową [...]. </em></li>
</ul>
</td>
</tr>
</tbody>
</table>
<p> </p>
<p>b) Przykłady słownictwa o zabarwieniu emocjonalnym:</p>
<ul>
<li><em>straszydło;</em></li>
<li><em>groźna;</em></li>
<li><em>najzacniejsze;</em></li>
<li><em>starzy;</em></li>
<li><em>zgubnym;</em></li>
<li><em>lepszym;</em></li>
<li><em>martwotę;</em></li>
<li><em>potępiające;</em></li>
<li><em>śmiesznej;</em></li>
<li><em>niesprawiedliwy;</em></li>
<li><em>nieruchome, okryte skorupami i zbite w jedną wyspę małże;</em></li>
<li><em>bezcelową; </em></li>
</ul>
<p> </p>
<p><em>S</em>łownictwo to pozwala autorowi na wyrażenie swego stosunku do zaprezentowanych grup oraz ich ocenę. Ponadto umożliwia wyraziste scharakteryzowanie przeciwstawnych obozów i zaznaczenie występujących między nimi różnic. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<table border="1" style="border-collapse: collapse;width: 459px;height: 386px;">
<tbody>
<tr style="text-align: center;">
<td style="background-color: #ffcc66;height: 26px;"><strong>Zarzuty starych</strong></td>
<td style="background-color: #ffcc66;height: 26px;"><strong>Zarzuty młodych </strong></td>
</tr>
<tr style="text-align: center;">
<td style="width: 226px;height: 62px;">Młodzi gardzą przeszłością.</td>
<td style="width: 226px;height: 62px;">Nie chcą żyć tylko przeszłością i ją rozpamiętywać, ponieważ należy zadbać o rozwój.</td>
</tr>
<tr style="text-align: center;">
<td style="width: 226px;height: 62px;">Nie szanują doświadczenia i wieku swych oponentów.</td>
<td style="width: 226px;height: 62px;">Czas każdego pokolenia przemija i należy mu z godnością ustąpić. </td>
</tr>
<tr style="text-align: center;">
<td style="width: 226px;height: 44px;">Upominają się o swoje. </td>
<td style="width: 226px;height: 44px;">Starsi lekceważą wolę działania młodych.</td>
</tr>
<tr style="text-align: center;">
<td style="width: 226px;height: 26px;">Przedstawiciele młodego pokolenia trzymają się razem. </td>
<td style="width: 226px;height: 26px;">Wynika to z izolacji przez starszych, braku życzliwości. Ponadto podobnie czynią romantycy.</td>
</tr>
</tbody>
</table>
<p> </p>
<p>Autor przeplata ze sobą argumenty tych grup. Jego wywód wzbogacają pytania skierowane bezpośrednio do przedstawicieli starego pokolenia. Zabieg ten umożliwia zaprezentowanie dwóch odmiennych punktów widzenia, ale wzmacnia także kontrast między romantykami i pozytywistami. Pozwala także na precyzyjne obalenie zarzutów i przedstawienie argumentów młodego pokolenia. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przedstawiciele starego pokolenia mają bezkrytyczny stosunek do tego, co minione: "[...] każecie wszystkim patrzyć w przeszłość, szanować nawet jej błędy [...]". Tradycja jest dla nich najważniejsza i wymagają jej uwielbienia. Z kolei młodzi nie wykazują takiego zainteresowania przeszłością, gdyż najważniejszy jest dla nich rozwój oraz przyszłość. Ponadto są o wiele bardziej krytyczni niż ich poprzednicy, pragną działania. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Pokolenia nie mogą się porozumieć, ponieważ: </p>
<ul>
<li>kierują się innymi systemami wartości;</li>
<li>starzy nie rozumieją dążeń młodych i nie doceniają ich zapału;</li>
<li>romantycy nie potrafią być krytyczni wobec przeszłości ani nie chcą pogodzić się z zachodzącymi zmianami;</li>
<li>są przekonani o swojej wyższości, chociaż nie mają nic nowego do zaoferowania;</li>
<li>starsi oskarżają młodych o to, co jest typowe także dla nich. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowo:</p>
<table border="1" style="border-collapse: collapse;width: 551px;height: 321px;">
<tbody>
<tr style="text-align: center;">
<td style="background-color: #4fc3f7;width: 271.6px;height: 17px;"><strong>Stosunek autora</strong></td>
<td style="background-color: #4fc3f7;width: 272.4px;height: 17px;"><strong>Cytat </strong></td>
</tr>
<tr style="text-align: center;">
<td style="width: 271.6px;height: 105px;">szacunek</td>
<td style="width: 272.4px;height: 105px;"><em>Nie przeczymy, że każdy miał swój czas, w którym coś pożytecznego zrobił, ale czyż to nadaje mu prawo słusznego żądania od innych, ażeby cały swój czas poświęcali rozpamiętywaniu jego czynów [...]?</em></td>
</tr>
<tr style="text-align: center;">
<td style="width: 271.6px;height: 105px;">docenienie</td>
<td style="width: 272.4px;height: 105px;"><em>Przejrzyjcie karty naszych pism, naszych artykułów, a znajdziecie się na każdej stronnicy i -przebóg! - znajdziecie wyrazy słusznego uznania daleko częściej, niźli chcecie przyznać. </em></td>
</tr>
<tr style="text-align: center;">
<td style="width: 271.6px;height: 17px;">ironia</td>
<td style="width: 272.4px;height: 17px;"><em>Chcecie być kompasem ludzkości i oskarżacie gronko ludzi biegnących wspólnie do jednego celu o to, że się ława trzymają? </em></td>
</tr>
<tr style="text-align: center;">
<td style="width: 271.6px;height: 70px;">złośliwość </td>
<td style="width: 272.4px;height: 70px;"><em>Wy wszyscy, którym już tylko siwizna i zmarszczki pozostały na obronę zdań własnych, pamiętajcież, na Boga, że i słońce ma swoje południe. </em></td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Autor artykułu za pomocą tych słów odwołuje się do motywu obecnego także w utworze romantycznego poety, Adama Mickiewicza. W swym tekście twórca ten nawiązał bowiem do obrazu "płaza w skorupie". Staje się on uosobieniem postawy klasyków, którzy zostają ukazani jako ludzie obdarzeni wąskimi horyzontami. Nie potrafią się wznieść ponad codzienność, są egoistami, przez co nie interesują się jakimikolwiek wyższymi ideami, lecz wyłącznie swym losem. Analogicznie u Świętochowskiego występuje motyw małż zbitych w grupę - nieruchomych, pokrytych skorupami. On także wskazuje na krytyczny stosunek pozytywistów do romantyków. Piszący akcentuje więc brak woli działania, nieprzystawanie tej grupy do aktualnego świata i zamknięcie się na niego. Można zauważyć, że młode pokolenia są sceptyczne względem poprzedników, dostrzegają ich stagnację. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<table border="1" style="border-collapse: collapse;width: 762px;height: 564px;">
<tbody>
<tr style="height: 28px;">
<td style="background-color: #ffccbc;text-align: center;width: 251.6px;height: 28px;"><strong>Środek retoryczny</strong></td>
<td style="background-color: #ffccbc;text-align: center;width: 249.2px;height: 28px;"><strong>Przykład</strong></td>
<td style="background-color: #ffccbc;text-align: center;width: 251.6px;height: 28px;"><strong>Funkcja </strong></td>
</tr>
<tr style="text-align: center;height: 28px;">
<td style="width: 251.6px;height: 28px;">wykrzyknienie</td>
<td style="width: 249.2px;height: 28px;"><em>Nigdy!</em></td>
<td style="width: 251.6px;height: 28px;">podkreślenie emocji mówiącego </td>
</tr>
<tr style="text-align: center;height: 46px;">
<td style="width: 251.6px;height: 46px;">czasowniki w 1. os. lm</td>
<td style="width: 249.2px;height: 46px;"><em>To wszystko, cośmy powiedzieli [...].</em></td>
<td style="width: 251.6px;height: 46px;">ukazanie osobistego stosunku autora do poruszonego tematu </td>
</tr>
<tr style="text-align: center;height: 64px;">
<td style="width: 251.6px;height: 64px;">pytanie retoryczne </td>
<td style="width: 249.2px;height: 64px;"><em>Czyż chcecie swój zachód przeciągnąć dlatego, ażeby wschód jak najpóźniej nastąpił?</em></td>
<td style="width: 251.6px;height: 64px;">zachęcenie odbiorcy do refleksji </td>
</tr>
<tr style="text-align: center;height: 64px;">
<td style="width: 251.6px;height: 64px;">wyliczenie</td>
<td style="width: 249.2px;height: 64px;"><em>[...] wielcy, zacni, uczeni, poważani, krzywdzeni i prześladowani?</em></td>
<td style="width: 251.6px;height: 64px;">wskazanie cechy danej grupy</td>
</tr>
<tr style="text-align: center;height: 233px;">
<td style="width: 251.6px;height: 233px;">anafora </td>
<td style="width: 249.2px;height: 233px;">
<p><em>Czy myślicie, żeście Wy tylko zaarendowali honor, miłość</em><br/><em>dobra, poczucie piękna? Czy sądzicie, że młodej piersi wszystko to obce, że serce nasze nie drga, imaginacja</em><br/><em>się nie zapala, umysł nie poddaje, a z oczu łzy nie płyną, że nie cierpim, nie kochamy, a tylko nienawidzim,</em><br/><em>plwając na wszystko szyderczo? </em></p>
</td>
<td style="width: 251.6px;height: 233px;">wzmocnienie sensu powtórzonych słów </td>
</tr>
<tr style="text-align: center;height: 46px;">
<td style="width: 251.6px;height: 46px;">apostrofa</td>
<td style="width: 249.2px;height: 46px;"><em>[...] kto jesteśmy my, a kto jeszcze Wy [...].</em></td>
<td style="width: 251.6px;height: 46px;">nawiązanie kontaktu z adresatem </td>
</tr>
<tr style="text-align: center;height: 29px;">
<td style="width: 251.6px;height: 27px;">apel</td>
<td style="width: 249.2px;height: 27px;"><em>Spójrzcie tylko, choć pobieżnie [...].</em></td>
<td style="width: 251.6px;height: 27px;">zachęcenie do działania </td>
</tr>
<tr style="height: 17px;text-align: center;">
<td style="width: 251.6px;height: 17px;">inwersja</td>
<td style="width: 249.2px;height: 17px;"><em>[...] zaledwie czas mają  obejrzeć się na tych, co przed nimi byli.</em></td>
<td style="width: 251.6px;height: 17px;">uwydatnienie treści </td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Artykuł Świętochowskiego można postrzegać jako manifest polskiego pozytywizmu, ponieważ: </p>
<ul>
<li>wskazuje na wartości i program pozytywistów;</li>
<li>odwołuje się do różnic między starymi tendencjami a nowymi;</li>
<li>stanowi ocenę romantyków;</li>
<li>uzasadnia stanowisko pozytywistów. </li>
</ul><br>