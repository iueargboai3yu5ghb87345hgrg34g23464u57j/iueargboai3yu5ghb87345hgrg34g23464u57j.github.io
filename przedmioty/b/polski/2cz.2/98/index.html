<head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Lud z napięciem oczekuje zmiany władcy, dlatego też gromadzi się, by przywitać nowego faraona i dowiedzieć się, jakie dobrodziejstwa im przyniesie. Zachowanie poddanych sugeruje, iż Ramzes był surowym władcą, zaś Horus przynosi nadzieję na to, iż będzie bardziej łaskawy względem ludzi.</li>
<li>W utworze pojawia się postać mędrca i kapłana z Karnaku, który sprawuje opiekę nad faraonem. Kiedy wyraża swoje wątpliwości, związane z potencjalnie niebezpiecznym lekiem, Ramzes w dość ostrych słowach przypomina mu o tym, że nie ma prawa udzielać rad swemu władcy. Sam kapłan oraz arcykapłan przygotowują się także do spełnienia woli Horusa - jako przyszłego władcy. Są więc pełni zależni od panującego, muszą posłusznie wykonywać jego nakazy. Wskazują na to także słowa: "[...] słuchać cię będę, choćbyś obalić miał cudowną świątynię Amona, bo przez usta władców mówi nieśmiertelny Ozyrys". </li>
<li>Horus w przeciwieństwie do Ramzesa nie jest silnym i bezwzględnym władcą. Cechuje się wrażliwością, ponieważ pragnie poprawić los ludu. Chce także zawarcia pokoju z Etiopią oraz rezygnacji z barbarzyńskich praktyk. Troszczy się ponadto o świątynie oraz skarbiec kapłański - nie zamierza więc podważać religii. Jednocześnie jawi się jako emocjonalna jednostka, która sprawy prywatne stawia ponad państwowymi. Ostatecznie bowiem Horus odrzuca wszystkie edykty i zostawia ten najważniejszy dla niego, który ma przynieść wyzwolenie ukochanej. Tym także różni się od faraona, ponieważ tamten zawsze kieruje się dobrem państwa, a nie sentymentami; jest skuteczny w swych działaniach. Horus natomiast zapomina o tym, że najważniejsze jest zapewnienie Egiptowi potęgi. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Utwór przypomina o tym, że w ludzkie życie wpisane jest nieustanne oczekiwanie. Każdy bowiem z tych bohaterów oczekuje bowiem na coś: Horus na pierścień, Berenika - oswobodzenie, Jetron - powrót z wygnania. Sytuacja ta w szerszej perspektywie dotyczy także samego ludu, który liczy na to, że nowy władca przyniesie im dobrodziejstwa. Nowela Bolesława Prusa mówi także o tym, iż dążenia człowieka są marnością w porównaniu z jego przeznaczeniem - nie może on w pełni przewidzieć tego, co go czeka. Ilustracją tej myśli staje się los Horusa - niespodziewanie to on umiera, nie zaś stary i schorowany faraon, który zdawał się już odchodzić z tego świata. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Wypowiedzenie, które powtarza się w tekście: </p>
<ul>
<li><em>Patrzcie, jak marne są ludzkie nadzieje wobec porządku świata; patrzcie, jak marne są wobec wyroków, które ognistymi znakami wypisał na niebie Przedwieczny!…</em></li>
<li><em>O! jakże marne są ludzkie nadzieje wobec niecofnionych wyroków…</em></li>
<li><em>Patrzcie tedy, że marne są ludzkie nadzieje wobec wyroków, które ognistymi znakami wypisuje na niebie.</em></li>
</ul>
<p>Wypowiedzenie to tworzy swoistą klamrę kompozycyjną, ponieważ rozpoczyna utwór, kończy go i znajduje się w jego środku, wpływa także na symetrię noweli. Ponadto w wyrazisty sposób przekazuje uniwersalną prawdę na temat człowieka, którego dążenia są znikome wobec sił nadprzyrodzonych. Oprócz tego podkreśla spójną budowę tekstu.</p>
<p> </p>
<p>b) Punkt kulminacyjny to niespodziewane wyzdrowienie Ramzesa. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Prus użył słowa "legenda", by podkreślić dystans czasowy - opowiada bowiem o zamierzchłym zdarzeniu. Ponadto w ten sposób określa status ukazanej historii: sugeruje fikcyjność sytuacji. Tym samym nabiera ona uniwersalnego charakteru. Ponadto za pewne niezwykłe zdarzenie można uznać cudowne ozdrowienie Ramzesa, które stanowi wynik działania sił nadprzyrodzonych. Wskazuje na to zakończenie utworu: "[...] marne są ludzkie nadzieje wobec wyroków, które Przedwieczny ognistymi znakami wypisuje na niebie". </p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Indywidualne</p><br>