<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Tematem pierwszej części utworu jest los znanych postaci oraz zmian w sposobie ich postrzegania.</p>
<p>b) Wszystkie postaci nie były doceniane za czasów swego życia. Dopiero po śmierci zyskały należny im szacunek oraz miłość ludzi.</p>
<p>c) Środki podkreślające podobieństwo: paralelizmy składniowe (podobna struktura poszczególnych strof), apostrofy ("Coś ty Atenom zrobił, Sokratesie"), pytania retoryczne ("Coś ty Italii zrobił, Alighieri, / Że ci dwa groby stawi lud nieszczery, / Wygnawszy pierwej?").</p>
<p>d) Zabieg ten skłania czytelnika do wyrażenia własnej refleksji na temat romantycznego poety i narodu, dodaje także niewypowiedziane znaczenia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>a) Podmiot liryczny zwraca się do Mickiewicza. </p>
<p>b) Wyliczenie pytań ma charakter retoryczny, ponieważ nie zostaje na nie udzielona odpowiedź. Wskazuje również na nieistotność tych kwestii w obliczu zmiany postawy ludzi.</p>
<p>c) Metafora ta odwołuje się do sytuacji wybitnych jednostek, które za życia nie cieszyły się zrozumieniem oraz szacunkiem ludzi. Dopiero po śmierci odkryto ich wartość. Z tego powodu łzy zostają określone jako "potęgi drugiej", gdyż pojawiły się dopiero po uświadomieniu sobie roli wybitnej jednostki. Określenie to może wskazywać także na gwałtowny przypływ żalu.</p>
<p>d) Poeta zakłada, że po śmierci na Mickiewicza nie czeka spokój. Zmieni się sposób postrzegania jego twórczości, jednak jest to sytuacja charakterystyczna dla wybitnych jednostek. </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Trzecia część utworu wskazuje na pewną ciągłość dziejową. Przejawia się ona także w tym, iż zwykli ludzie po prostu przemijają, natomiast wielkie jednostki - nawet po śmierci - nie mogą zaznać spokoju. Słowa te mają gorzką wymowę, ponieważ świadczą o kontraście między przeciętnymi ludźmi a wielkimi twórcami, których próbuje się zrównać z poziomem ogółu ("Gdy sprzeczne ciała zbija się aż ćwiekiem"). </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Wyróżnione fragmenty:</p>
<p><em>[...] z e  z ł o t a  s t a t u ę [...] </em></p>
<p><em>[...] d w a  g r o b y [...]</em></p>
<p><em>[...] t r z y  g r o b y  w e  t r z e c h  m i e j s c a c h [...]</em></p>
<p><em>[...] p o  r a z  d r u g i [...]</em></p>
<p><em>[...] d w a  c i ę  g ł a z y  w e  d w u  s t r o n a c h  g n i e c i e [...]</em></p>
<p><em>[...] w  d w a  g r o b y [...]</em></p>
<p><em>[...] p o t ę g i  d r u g i e j </em></p>
<p><em>[...] n  i g d y,  j a k  w i e k  w i e k i e m</em></p>
<p> </p>
<p>Funkcje wyróżnień:</p>
<ul>
<li>podjęcie dialogu z czytelnikiem - zwrócenie jego uwagi na określone części tekstu;</li>
<li>wniesienie do odczytania tekstu dodatkowych znaczeń;</li>
<li>zaakcentowanie znaczenia danych fragmentów;</li>
<li>wzbogacenie warstwy graficznej. </li>
</ul>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br>