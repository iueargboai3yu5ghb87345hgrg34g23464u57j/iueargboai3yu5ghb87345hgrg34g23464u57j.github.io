<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Walter Alf był z pochodzenia Litwinem, który trafił do niemieckiej niewoli. Był wychowywany przez mistrza krzyżackiego i mimo życia wśród wrogów zachował w sercu miłość do swej ojczyzny - podsycał ją dodatkowo stary wajdelota. W czasie walki uciekł od Krzyżaków; w ten sposób trafił na dwór Kiejstuta, gdzie poznał Aldonę. Młodzi zakochali się w sobie i zostali małżeństwem. Walter brał udział w walkach Litwinów z Krzyżakami, jednak miał świadomość, że zakon jest zbyt potężny, by mogli go pokonać. Z tego też powodu postanowił się poświęcić, by ocalić ojczyznę. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>W życiu bohatera ważną rolę odgrywały trzy wartości:</p>
<ul>
<li>miłość -&gt; Walter wielkim uczuciem darzył swą małżonkę. Chwile z nią spędzone zapewniały mu szczęście oraz spełnienie, postrzegał ją jako swoją przyjaciółkę, ale także ukochaną. Z tego też powodu podjęta decyzja stała się źródłem cierpienia, gdyż musiał rozstać się z Aldoną.</li>
<li>ojczyzna -&gt; Mimo niewoli nigdy nie zapomniał o swym kraju pochodzenia i wytrwale pielęgnował ciepłe uczucia względem Litwy. Zdecydował się także, by wszystko dla niej poświęcić, chociaż wiedział, że wkracza na niebezpieczną drogę. Z tego powodu można uznać, że ojczyzna była dla Waltera największą wartością, gdyż dla niej zrezygnował nawet ze szczęśliwego życia u boku Aldony.</li>
<li>wiara -&gt; Bohater zostaje przedstawiony jako wierzący i pobożny człowiek. Przyczynił się on także do nawrócenia Aldony. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Bohater uważał, że Litwa nie ma szans w starciu z  potęgą zakonu krzyżackiego. Ze względu na lata spędzone wśród Niemców doskonale zdawał sobie sprawę z przewagi wroga, tego, że na wezwanie mistrza z całej Europy popłynie wsparcie. Ponadto znał los Prusaków, którzy zostali zniszczeni przez zakon. Inspiracją dla planu bohatera stały się słowa Halbana. Uświadomił on mężczyźnie, że jedyną możliwością walki jest działanie podstępne. Dlatego też ogólny plan wiązał się z przebiegłym zniszczeniem zakonu, by nie stanowił zagrożenia dla Litwy. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Adresatem są słuchacze opowieści walejdoty - Niemcy (krzyżacy). </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Przykładowo:</p>
<p>Postawa Waltera Alfa nie jest zgodna z etosem rycerskim. Bohater kieruje się miłością do ojczyzny oraz wykazuje się odwagą i męstwem w czasie walk. Z drugiej jednak strony ostatecznie decyduje się na działanie podstępne. Ono jest zaś sprzeczne z etosem, który podkreślał znaczenie uczciwej i honorowej walki. Tym samym bohater przeciwstawia się jednemu z kluczowych elementów. Również sam Walter Alf ma świadomość, że jego plan nie stanie się źródłem chwały: "[...] mnie ten sposób wiadomy. / Lecz nie pytaj, dla Boga! stokroć przeklęta godzina, / W której od wrogów zmuszony chwycę się tego sposobu". </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Zabieg ten świadczy o stylizacji tekstu na kształt antycznej poezji, co stanowi nawiązanie do twórczości autora<em> Iliady</em> i <em>Odysei</em>. Walejdota, niczym rodzimy Homer, przedstawia bowiem zdarzenia z zamierzchłych dziejów Litwy. W ten sposób heksametr służy także archaizacji oraz nadaniu pieśni ludowego charakteru. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<table border="1" style="border-collapse: collapse;width: 869px;height: 406px;">
<tbody>
<tr style="text-align: center;">
<td style="width: 286.8px;"> </td>
<td style="background-color: #ffcccc;width: 284.4px;"><strong>Roland</strong></td>
<td style="background-color: #ffcccc;width: 288.4px;"><strong>Konrad Wallenrod </strong></td>
</tr>
<tr style="text-align: center;">
<td style="background-color: #cc9999;width: 286.8px;"><strong>światopogląd bohaterów</strong></td>
<td style="width: 284.4px;">Roland jest wzorem rycerza, który postępuje zgodnie z zasadami. Wyróżnia się walecznością, szlachetnością, szacunkiem dla wiary. Walczy w imię swej ojczyzny oraz władcy - czyni to wprost, jak przystało na honorowego wojownika. Jest przy tym dumnym człowiekiem, który za przejaw tchórzostwa uważa wezwanie pomocy. </td>
<td style="width: 288.4px;">Jest bardzo przywiązany do swej ojczyzny. Mimo niewoli nigdy o niej nie zapomniał i starannie pielęgnował swe uczucia względem niej. W przeciwieństwie do Rolanda nie może jednak podjąć się szlachetnej walki, gdyż jedynym sposobem na pokonanie wroga jest działanie podstępne. Bohater wie, że to koncepcja sprzeczna z etosem rycerskim, jednak decyduje się wszystko poświęcić dla Litwy, choć w ten sposób straci honor.  </td>
</tr>
<tr style="text-align: center;">
<td style="background-color: #cc9999;width: 286.8px;"><strong>realia epoki</strong></td>
<td style="width: 284.4px;">Jest to czas walk pomiędzy chrześcijanami i muzułmanami. Utwór odwołuje się do wyprawy wojennej Karola Wielkiego, która skierowana była przeciwko Saracenom w Hiszpanii. Dochodzi więc do starcia dwóch cywilizacji.</td>
<td style="width: 288.4px;">Dzieło Mickiewicza opisuje konflikt między Zakonem Krzyżackim a Litwą. Krzyżacy starali się bowiem podporządkować sobie owe państwo,co stało się przyczyną walk zbrojnych. </td>
</tr>
</tbody>
</table><br>