<head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Hassan darzy Giaura szczerą nienawiścią - nie tylko jako tego, który odebrał mu żonę, ale także jako niewiernego. Uważa, że to zdrajca i pogardliwie mówi: "Podły odstępco twojej podłej wiary!". Również Giaur wyraża się w negatywny sposób na temat swego wroga ("O psie pogański! [...]"). Obwinia go o śmierć swej ukochanej, dlatego też dokonuje krwawej zemsty. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Przykładowo:</p>
<p>W przypadku Hassana i Giaura można mówić o zdradzie, która wynika z odstąpienia od pewnych zasad lub idei. Ten pierwszy decyduje się bowiem na odebranie życia swej żonie, natomiast Giaur nawiązuje relację z kobietą zamężną, ponadto przygotowuje zasadzkę na Hassana - nie prowadzi więc szlachetnej i bezpośredniej walki. Z kolei zdrada Leili przejawia się w niedochowaniu wierności małżeńskiej. Bohaterka zwodzi bowiem męża i pragnie uciec z Giaurem. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Przykładowo:</p>
<p>Wzajemne oskarżenia sugerują, iż bohaterowie wyłącznie siebie postrzegają jako przyczynę tragicznych wydarzeń. Wypowiedź Hassana wskazywałaby na to, że uważa Giaura za uwodziciela naruszającego więzy łączące męża i żonę. Z kolei młodzieniec być może odwołuje się do tego, że zdradzony przyczynił się do podstępnej śmierci kobiety. Niewskazanie Leili jako zdrajczyni świadczyłoby o tym, że bohaterowie postrzegają ją jako niewinną lub też obiekt swego zainteresowania pozbawiony jednak siły sprawczej, biernie poddający się zdarzeniom. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Przykładowo:</p>
<p>Przejawem frenezji w scenie śmierci Hassana jest  wprowadzenie elementów okrucieństwa oraz działań sprzecznych z normami moralnymi. We fragmencie tym zostają podkreślone makabryczne obrażenia Hassana zadane przez Giaura, który nie okazał przeciwnikowi litości: </p>
<p><em>Z szablą po samą rękojeść uciętą,</em></p>
<p><em>Krwią opryskaną i mocno ujętą</em></p>
<p><em>W sinej, od ciała odrąbanej dłoni,</em></p>
<p><em>Co jeszcze drgała, nie puszczając broni;</em></p>
<p><em>Obok turbana, którego zawoje </em></p>
<p><em>Miecz Giaura zerwał i przerznął na dwoje;</em></p>
<p><em>[...]</em></p>
<p><em>Krwią zlawszy piasek i gałęzie boru,</em></p>
<p><em>Gdzie wiszą szmaty jego palamporu;</em></p>
<p><em>Z piersią przebitą i otwartą ciosom</em></p>
<p>Sprzeczne z normami moralnymi jest już samo dokonanie zbrodni, jednak dodatkowo bohater pogardliwie wyraża się o umierającym człowieku, uważa, ze zasłużył na taki los. Innym elementem frenezji widocznym w przytoczonym fragmencie może być doświadczenie skrajnych stanów emocjonalnych: Giaurem kieruje gniew i chęć zemsty, ale odczucia te ostatecznie przechodzą w poczucie spełnienia obowiązku oraz spokój  ("Jam spełnił swoje, zemścił się nad tobą. / A teraz, dalej - w świat - jadę sam z sobą"). </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Wcześniejsze wydarzenia sprawiły, że Giaur zamknął się w klasztorze, zaczął się dziwnie zachowywać. Oddaje się on marzeniom, bardzo często także wspomina wpadającą do morza kobietę. Spokoju nie daje mu również pamięć o dokonanej zbrodni. Zdarzenia te doprowadziły więc do zachwiania równowagi duchowej młodzieńca, jego odwrócenia się od rzeczywistości. </p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>O szaleństwie bohatera świadczy to, że "bezprzytomnie gada". Zdaje mu się, że widzi także umierającego Turka oraz odciętą rękę namawiającą go do skoku w głębiny. </p><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>Refleksja w ostatnich sześciu wersach utworu dotyczy tego, jak miłość wpływa na serce. Jeżeli jest ono czułe, szybko ulega nietrwałym porywom, ale równie szybko o nich zapomina. Z kolei człowiek o twardym sercu nigdy nie zapomina o miłości i na zawsze nosi w sobie zadaną przez nią ranę, która jest trwała.</p><br>