<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Nawiązania: </p>
<ul>
<li>motto odwołujące się bezpośrednio do Norwida;</li>
<li>ukazanie spotkania towarzyskiego;</li>
<li>forma rozmowy;</li>
<li>ironiczny charakter utworu;</li>
<li>zbliżona diagnoza rzeczywistości. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Wybranie wersu z utworu Norwida świadczy o tym, iż tekst ten stanie się ważnym punktem odniesienia dla Barańczaka. Cytat ten ponadto świadczy o zamiłowaniu Polaków do tego, co zagraniczne, obcych tradycji. Może także wskazywać na pewną powierzchowność rozmów, które poruszają błahe tematy, lecz nie te poważne, znaczące. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Wiedza bohaterów jest bardzo powierzchowna, niepełna. Jej źródłem są jedynie przekazy telewizyjne, same zaś wypowiadające się osoby nawet nie pamiętają nazwiska Wałęsy, nie rozumieją także złożonej sytuacji w kraju: "[...] Widzę czasami  / w dzienniku demonstracje - choć czy można wierzyć / tej naszej telewizji, koszmar, prawda?". Bardzo szybko, na podstawie zaledwie dwóch filmów, potrafią także dokonać surowej oceny papieża.</li>
<li>W rozmowie pojawiają się następujące tematy: przyjazd Polaka, zachęcenie gości do częstowania się, sytuacja polityczna w Polsce, telewizja, ocena papieża, szkolnictwo.</li>
<li>Bohaterowie starają się traktować gościa z zainteresowaniem oraz życzliwością, jednak ich wypowiedzi świadczą o tym, że bardzo łatwo odwrócić ich uwagę. Rozpraszają ich inne tematy oraz to, co dzieje się w czasie przyjęcia. Nie starają się także zrozumieć gościa ani wgłębić się w poruszane zagadnienia. Być może pragną tylko okazać mu grzeczność - nie wynika jednak ze szczerego zaciekawienia.   </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Przykładowo:</p>
<p>Pominięcie wypowiedzi polskiego gościa może świadczyć o tym, że nie zostaje wręcz dopuszczony do głosu lub też zostaje zagłuszony przez swych rozmówców. Zabieg ten sprawia, że uwaga odbiorcy skupia się na sposobie postrzegania Polaka przez jego rozmówców - zostaje przedstawiony wyłącznie jeden punkt widzenia, co może pobudzić także wyobraźnię czytelnika. Rezygnacja z odpowiedzi gościa akcentuje także dość gorzką wymowę utworu, gdyż wskazuje on na powierzchowność prowadzonych rozmów oraz stereotypowe postrzeganie innego narodu.</p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Podmiot liryczny to porte-parole autora, ponieważ: </p>
<ul>
<li>przekręcone nazwisko bohatera wiersza wywołuje skojarzenia z samym poetą;</li>
<li>znane jest mu doświadczenie emigracji;</li>
<li>kwestie polityczne, które płynęły na życie Barańczaka, są również istotnym elementem utworu.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Ostatnie wersy świadczą o tym, że temat Polski jest nieodpowiedni na przyjęciu, ponieważ psuje beztroską i radosną atmosferę wydarzenia. Z drugiej jednak strony kończąca utwór wypowiedź: "Więc? Co słychać w Polsce?" wskazywałaby na to, iż tego zagadnienia nikt nie traktuje w poważny sposób. Wywołuje ono bowiem powierzchowne zainteresowanie, nie wynika z autentycznego zainteresowania przybyszem. Zakończenie utworu podkreśla tym samym wyobcowanie gościa oraz niemożność nawiązania szczerej i serdecznej relacji z innymi ludźmi. Ma ono także ironiczny charakter, gdyż samo pytanie ma grzecznościowych charakter, jednak nie wiąże się z faktyczną próba zrozumienia. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Związek między zdjęciem a tekstem literackim polega na zbliżonej refleksji. Dzieła te bowiem wskazują na pewien brak autentyczności w kontaktach międzyludzkich, ich powierzchowność. Ponadto mężczyzna na zdjęciu Gęsickiej trzyma w dłoni maskę z twarzą swej rozmówczyni - wpisuje ją więc w określony model zachowania. Podoba sytuacja ma miejsce w wierszu Barańczaka, gdzie Polak jest postrzegany przez pryzmat stereotypów. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Sformułowania te służą nawiązaniu kontaktu oraz okazaniu zainteresowania drugiej osobie. Świadczą także o powierzchowności prowadzonych dyskusji, ponieważ nie wynikają ze szczerej chęci poznania drugiej osoby, lecz raczej samej grzeczności. Ważny, lecz pomijany temat został zasugerowany w ten sposób, iż w wierszu Norwida cały czas pojawia się motyw próby odczytania depeszy oraz ciągłego wracania do jej zawartości. Uwagę od tej kwestii skutecznie odciągają jednak przyziemne zagadnienia: "Depesza ta - co? mówi... może pomarańczę?". Ważny temat w wierszu Barańczaka sugeruje zaś opuszczenie odpowiedzi gościa, a także słowa jego rozmówców, które odwołują się do ówczesnej sytuacji politycznej w Polsce, jednak nie potrafią jej zrozumieć. </p>
<p> </p>
<table border="1" style="border-collapse: collapse;width: 738px;height: 269px;">
<tbody>
<tr style="height: 34px;text-align: center;">
<td style="background-color: #ffcc66;"><strong>Salonowe towarzystwo u Norwida</strong></td>
<td style="background-color: #ffcc66;"><strong>Salonowe towarzystwo u Barańczaka</strong></td>
</tr>
<tr style="height: 131px;">
<td style="width: 366px;height: 131px;">
<ul>
<li>nie jest zainteresowane przełomowymi wydarzeniami: "Niech pan siądzie! - depesza?... mówi... - spocząć proszę";</li>
<li>skupia się na przyziemnych kwestiach: "Depesza ta -co? mówi... może pomarańczę?...";</li>
<li>jest uniżone względem ważnych postaci: "Ktoś nadchodzi! - to Baron - jakże? cenne zdrowie...";</li>
<li>wyróżnia się powierzchownością: "W Grecji - - na Cyprze brzeg się w otchłanie usunął - / W <em>Cyruliku sewilskim</em> występuje Pitta -";</li>
<li>lubi plotkować: "Lecz właśnie anonsują eks-szambelanowę / Z synem przybranym - - »Cóż pan mówisz na nepotyzm?«";</li>
</ul>
</td>
<td style="width: 365.2px;height: 131px;">
<ul>
<li>uprzejmość towarzystwa jest powierzchowna, stanowi wyraz grzeczności: "Przepraszam, nie dosłyszałam nazwiska?... Banaczek?...";</li>
<li>skupia się na przyziemnych kwestiach: "[...] a trzeba, po pierwsze, / zaprowadzić do stołu [...]";</li>
<li>wyraża się na temat sytuacji w Polsce, chociaż nie zna panujących tam realiów: "[...] Widzę czasami / w dzienniku demonstracje - choć czy można wierzyć / tej naszej telewizji, koszmar, prawda?";</li>
<li>jest przekonane, że zna Polskę, chociaż opiera się w swych sądach na stereotypach: "[...] znam Polskę, widziałem dwa filmy / z Papieżem - ten wasz Papież nic nie wie o świecie, / straszny konserwatysta [...]":</li>
<li>nie lubi tematów poważnych, zakłócających radosny nastrój: "[...] co za fatalny / obyczaj - dyskutować przy winie, zakąsce / na poważne tematy".</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
Indywidualne<br>