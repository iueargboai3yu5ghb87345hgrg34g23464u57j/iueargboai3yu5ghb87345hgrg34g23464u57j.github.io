<head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Bohaterowie znajdują się na cmentarzu, gdzie przyszli odwiedzić grób matki Orcia. Miejsce to stanowi element nastroju romantycznego - podobnie jak gotyckie filary i wieżyczki. Buduje bowiem nastrój tajemnicy oraz grozy, przypomina również o rzeczywistości duchowej.</p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>a) Mąż rozumie modlitwę jako powtarzanie słów, których uczy się każdy wierzący - nie dopuszcza więc możliwości jakiejkolwiek ich zmiany. Z kolei dla Orcia modlitwa stanowi możliwość wyrażenia swego zachwytu oraz poetyckich myśli. Jest więc twórczym aktem.</p>
<p>b) Opowieści te świadczą o niezwykłej wrażliwości dziecka. Oznaczają także, że Orcio ma dostęp do innej sfery rzeczywistości - świata duchowego, co wiąże się z romantycznym światopoglądem. </p>
<p>c) Mąż odwołuje się przede wszystkim do faktów oraz rzeczywistości, którą może określić za pomocą rozumu i zmysłów - prowadzi to do jego ograniczenia. Z tego też powodu stara się wytłumaczyć sobie, iż spotkania Orcia z matką są wyłącznie wytworem jego wyobraźni. Bohatera w dość płytki i ortodoksyjny sposób postrzega wiarę, ponieważ tłumaczyć dziecku, że spontaniczna modlitwa nie dociera do Pana. Chłopiec z kolei jest otwarty na rzeczywistość, dzięki czemu ma dostęp do świata duchowego. Dostrzega piękno i potrafi wyrazić swe uczucia za pomocą poetyckich wypowiedzi.</p>
<p>d) Ujawniające się uczucia:</p>
<ul>
<li>miłość -&gt; "[...] proszę / kochanego Papy [...]";</li>
<li>irytacja -&gt; "Orcio!";</li>
<li>zdenerwowanie -&gt; "Wstań, taka modlitwa nie idzie do Boga. - Matki nie pamiętasz - nie możesz jej kochać".;</li>
<li>czułość -&gt; "Gdzie, mój maleńki?";</li>
<li>strach -&gt; "Mario, czyż dziecię własne chcesz zgubić, mnie dwoma zgonami obarczyć?... Co ja mówię?";</li>
</ul><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Ostatnia wypowiedź charakteryzuje Męża jako człowieka, który nie zdaje sobie sprawy z tego, że jego wybory przyczyniły się do rodzinnej tragedii. Bohater twierdzi, że małżonka pragnie niejako obarczyć go dwoma zgonami, doprowadzić do zguby Orcia. Zapomina o tym jednak, iż jego pogoń za złudnymi ideałami spowodowała sprzeniewierzenie się złożonej obietnicy. Także słowa Marii w czasie chrztu - przeklęcie syna, gdyby nie był poetą - wynikły z tego, iż matka w ten sposób starała się mu zapewnić akceptację ojca. Nie chciała więc krzywdy dziecka, lecz tego, by zyskało miłość. Paradoksalnie więc pragnienia Męża obracają się przeciwko niemu. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Na miano romantycznego poety zasługuje Orcio, który wyróżnia się wrażliwością. Swój zachwyt potrafi zamienić w piękne i poetyckie słowa świadczące o jego zdolnościach twórczych: "[...] kiedy przechodzisz, tęczę jedną z skrzydeł swych wydziera i rzuca pod stopy Twoje. - Ty na nich, jak gdyby na falach...". Ponadto w przeciwieństwie do Męża ma dostęp do sfery duchowej - postrzega świat przez pryzmat serca oraz uczuć.  </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p><strong>Błogosławieństwo poety</strong></p>
<p>Poeta w przytoczonych fragmentach zostaje przedstawiony jako wyjątkowa oraz wrażliwa jednostka. Jego talent sprawia, że widzi więcej niż zwykli ludzie, o czym świadczą spotkania Orcia ze zmarłą matką: "We śnie, to jest, niezupełnie we śnie, ale tak, kiedy zasypiam, na przykład zawczoraj". Ma więc wgląd w sferę duchową. Ponadto wyróżnia się umiejętnością opisywania piękna za pomocą słów, ma moc tworzenia: "[...] tęczę jedną z skrzydeł swych wydziera i rzuca pod stopy Twoje. - Ty na nich, jak gdyby na falach....". </p>
<p> </p>
<p><strong>Przekleństwo poety</strong></p>
<p>Jest wyobcowany, nie cieszy się także zrozumieniem otoczenia - nawet najbliższych ludzi: "[...] w oczach twoich jaśnieje iskra, której nikt nie rozumie - a mamka twoja płacze i woła na ciebie, i myśli, że jej nie kochasz [...]". Ponadto łączy w sobie pierwiastek boski, lecz także coś demonicznego - wskazuje to na pewne rozdarcie ("[...] czarcie maleńki, czemuś tak podobny do aniołka?". Sama jednak poezja jawi się także jako przyczyna zguby człowieka nią obdarzonego. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
Indywidualne<br>