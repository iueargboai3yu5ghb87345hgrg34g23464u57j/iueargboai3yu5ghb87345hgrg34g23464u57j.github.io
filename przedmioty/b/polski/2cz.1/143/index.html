<head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p><em>Sonety krymskie</em> przedstawiają wizję rzeczywistości, która ulega uwzniośleniu. Mickiewicz w swych utworach ukazuje bowiem rzeczywistość pozbawioną tego, co przyziemne. Odwołuje się do elementów, którym nadaje nowe znaczenia i poszukuje w nich symbolicznych treści o uniwersalnym charakterze. Przykładem może być utwór <em>Bakczysaraj. </em>W nim to opuszczone, zniszczone przestrzenie pałacu stają się źródłem refleksji na temat relacji pomiędzy światem przyrody a dziełami człowieka. Pozornie zwyczajne elementy (powój, fontanna) pozwalają na wyrażenie prawdy o ulotności dzieł człowieka oraz sile przyrody: "Gdzież jesteś, o miłości, potęgo i chwało? / Wy macie trwać na wieki, źródło szybko płynie. / O hańbo! wyście przeszły, a źródło zostało". Podobnie jest w <em>Drodze nad przepaścią w Czufut-Kale</em>. Zwyczajne miejsce w sonecie Mickiewicza nabiera metafizycznego wymiaru - staje się miejscem konfrontacji z tajemnicami rzeczywistości oraz próby wiary: "Mirzo, a ja spojrzałem! Przez świata szczeliny / Tam widziałem - com widział, opowiem - po śmierci, / Bo w żyjących języku nie ma na to głosu". </p>
<p>Taka kreacja świata świadczy o typowym dla romantyków zainteresowaniu tajemnicami rzeczywistości. W ujęciu Mickiewicza świat staje się nieoczywisty, pozwala także człowiekowi na przejście w wymiar w duchowy. Uwznioślenie to podkreśla także wrażliwość osoby mówiącej.</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Przykładowo (na podstawie tekstów z podręcznika):</p>
<p> </p>
<table border="1" style="border-collapse: collapse;width: 749px;height: 487px;">
<tbody>
<tr style="text-align: center;">
<td style="background-color: #cc6666;height: 71px;width: 370px;"><strong>Sonet</strong></td>
<td style="background-color: #cc6666;height: 71px;width: 372.4px;"><strong>Nawiązania </strong></td>
</tr>
<tr style="text-align: center;">
<td style="width: 370px;height: 88px;"><em>Bakczysaraj</em></td>
<td style="width: 372.4px;height: 88px;text-align: left;">
<ul>
<li>w tytule znajduje się nazwa miasta położonego na Krymie;</li>
<li>podmiot liryczny wspomina dynastię chanów tatarskich - Girajów;</li>
<li>są obecne nawiązania do orientalnej rzeczywistości (np. basza, harem);</li>
</ul>
</td>
</tr>
<tr style="text-align: center;">
<td style="width: 370px;height: 88px;"><em>Grób Potockiej</em></td>
<td style="width: 372.4px;height: 88px;text-align: left;">
<ul>
<li>w utworze tym poeta obiektem swej refleksji czyni rzekomy grób Potockiej - polskiej niewolnicy, którą pokochał Kerim Giraj;</li>
</ul>
</td>
</tr>
<tr style="text-align: center;">
<td style="width: 370px;height: 89px;"><em>Droga nad przepaścią w Czufut-Kale</em></td>
<td style="width: 372.4px;height: 89px;text-align: left;">
<ul>
<li>przewodnikiem Pielgrzyma jest Mirza; słowo to dawniej oznaczało perskich, tureckich arystokratów;</li>
<li>miejscem opisanym w sonecie jest droga nad przepaścią w mieście Czufut-Kale;</li>
<li>Mirza mówi o studni Al-Kahiru;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
<p>Indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. Podsumowujące...4</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowo (na podstawie zamieszczonych w podręczniku tekstów): </p>
<p>Osobę mówiącą w sonetach bez wątpienia można określić mianem romantycznego filozofa. Jak zauważa bowiem Alina Witkowska podróż oraz oddalenie od rodzinnych stron pobudzają pielgrzyma do uniwersalnych refleksji na temat otaczającej go rzeczywistości, a także przemian zachodzących w dziejach. Tym samym podmiot liryczny odkrywa nowe drogi poznania, lecz także pragnie pojąć rzeczywistość i skrywane przez nią tajemnice.</p>
<p> </p>
<p>Refleksje osoby mówiącej w sonetach dotyczą m.in:</p>
<ul>
<li>
<em>Burza</em> -&gt; różnorodność postaw człowieka względem sytuacji zagrożenia, samotność;</li>
<li>
<em>Bakczysaraj</em> -&gt; relacja między światem natury a kultury, kruchość ludzkich dzieł, przemijanie ulotnych wartości;</li>
<li>
<em>Grób Potockiej</em> -&gt; samotność, przeznaczenie jednostki pozbawionej poczucia zakorzenienia;</li>
<li>
<em>Droga nad przepaścią w Czufut-Kale</em> -&gt; sfera doznań metafizycznych, konflikt między ciekawością a tajemnicą. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowo (na podstawie utworów zamieszczonych w podręczniku):</p>
<p> </p>
<p>Pielgrzym w sonetach Mickiewicza to człowiek wchodzący w różne role, a przez to tajemniczy i niejednoznaczny. Można zauważyć, że jest samotnikiem, któremu brakuje poczucia zakorzenienia oraz towarzystwa bliskich osób, nadziei: "[...] szczęśliwy, kto siły postrada, / Albo modlić się umie, lub ma z kim się żegnać". Według Witkowskiej i Przybylskiego reprezentuje on typ bajroniczny, ponieważ ma świadomość swej straty oraz goryczy doświadczeń. Podmiot liryczny staje się także podróżnikiem, ponieważ zwiedza egzotyczne sobie miejsca, styka się z odmienną kulturą. Budzi ona jego zainteresowanie: "To fontanna haremu, dotąd stoi cało / I perłowe łzy sącząc, woła przez pustynie". Według wspomnianych już badaczy jest on także jednostką poszukującą poznania, odwołującą się do sfery metafizycznej ("[...] Przez świata szczeliny / Tam widziałem [...]"), a przy tym filozofem. Obserwacja rzeczywistości prowadzi go bowiem do uniwersalnych refleksji na temat zależności między naturą a dorobkiem człowieka: "Gdzież jesteś, o miłości, potęgo i chwało? / [...] / O hańbo! wyście przeszły, a źródło zostało". </p>
<p> </p>
<p> </p><br>