<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Autor w swym utworze odwołuje się do wariantu, według którego w mogile spoczywa polska niewolnica z rodziny Potockich. Taki wybór umożliwia poecie dostrzeżenie na obczyźnie pewnych elementów kierujących jego myśli w stronę ojczyzny. Ponadto w ten sposób możliwe jest zaakcentowanie podobieństw łączących podmiot liryczny ze zmarłą oraz przedstawienie refleksji na temat losu tułającego się człowieka. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bohaterka zostaje przedstawiona jako młoda i piękna osoba ("młoda różo"), która nie znalazła szczęścia w urokliwym kraju. Nie mogła znaleźć spokoju ze względu na ulotne wspomnienia przedstawione jako "złote motyle". Stały się one przyczyną tęsknoty oraz zgryzot: "Rzuciły w głębi serca pamiątek owady". </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Osoba mówiąca zastanawia się, dlaczego  na północy, w stronę Polski znajduje się tyle gwiazd. Jej dociekania dotyczą również tego, czy gwiazdy te nie zostały wypalone przez wzrok zmarłej, która często spoglądała w stronę ojczyzny, co świadczyłoby o jej wielkiej tęsknocie. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Fragmenty:</p>
<ul>
<li><em>Polko! - i ja dni skończę w samotnej żałobie; / Tu niech mi garstkę ziemi dłoń przyjazna rzuci.</em></li>
<li><em>I mnie wtenczas dźwięk mowy rodzinnej ocuci: / I wieszcz samotną piosnkę dumając o tobie, / Ujrzy bliską mogiłę, i dla mnie zanuci.</em></li>
</ul>
<p> </p>
<p>Analogia polega na tym, że bohater - podobnie jak zmarła - znajduje się z dala od ojczyzny. Przeczuwa, iż jego także czeka samotna śmierć. Pesymizm osoby mówiącej przejawia się z kolei w tym, że nie wierzy w poprawę swego losu ani powrót do ojczyzny.   </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Utwór ukazuje obraz Polaka, który tuła się z dala od rodzinnych stron. Mimo oddalenia odczuwa głęboką tęsknotę za ojczyzną, nie może w żadnej sytuacji o niej zapomnieć. Ma także świadomość, że najprawdopodobniej umrze w samotności i nigdy nie powróci do ukochanego kraju. Z tego powodu pragnie słyszeć chociaż ojczystą mowę, gdyż staje się ona źródłem ulgi i wspomnień.  </p><br>