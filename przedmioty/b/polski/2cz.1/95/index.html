<head><meta charset="UTF-8"></head>
<a style="color:red; font-size:25px;">Zadanie 1</a><br>
<ul>
<li>Według autora człowiek - mimo swej dziwaczności oraz niestałości - wyróżnia się głęboką potrzebą piękna.</li>
<li>Sztuka niejako pozwala na zaspokojenie tej potrzeby istoty ludzkiej - jeżeli tylko wykazuje zgodność z naturą. Jest wtedy rzetelna i wieczna.</li>
<li>Piękność i prawda stanowią dla piszącego kluczowe pojęcia. Ujawniają się w sztuce - jej zgodność z naturą przyczynia się do przypisania jej tychże wartości oraz aktualności przekazu. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Wartość sztuki klasycznej  wynika z tego, że łączy w sobie prawdę oraz piękno, ponieważ wykazuje zgodność z naturą. Ponadto nie obawia się ona rozsądku; w ten sposób okazuje się, że stanowi coś ponadczasowego oraz uniwersalnego. Mimo upływu wieków nadal jest wartościowa oraz znacząca, gdyż nie ma w niej fałszu. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Śniadecki krytycznie odnosi się do romantyzmu. Jego wątpliwości budzi to, że nie ma w nim miejsca na rozsądek. W ten sposób zrywa z dotychczasowym charakterem sztuki, a zamiast tego proponuje szkodliwe oraz niebezpieczne wyzbycie się jakichkolwiek granic. Romantyzm przeciwstawia się także nauce, doświadczeniu oraz rozsądkowi, co według autora, przyniesie wyłącznie negatywne konsekwencje. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Śniadecki powołuje się na <em>Poetykę</em> Horacego oraz - w szerszej perspektywie - dzieła literackie Rzymian i Greków. Autor odwołuje się do tych autorytetów, ponieważ świadczą one o uniwersalności podejmowanych tematów, a jednocześnie stają się źródłem przyjemności dla czytelnika. W ten sposób potwierdzone zostają więc przekonania piszącego. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Autor zwraca się do wszystkich Polaków.</p>
<p> </p>
<p>Wzywa do:</p>
<ul>
<li>ucieczki od romantyczności;</li>
<li>uszanowania dotychczasowych zasad potwierdzonych doświadczeniem.</li>
</ul>
<p> </p>
<p>Przykładowe argumenty:</p>
<ul>
<li>Piękno w sztuce nie obawia się rozumu, natomiast romantyzm go unika.</li>
<li>Prowadzi on do rozprzestrzeniania się zabobonów.</li>
<li>Niweczy to, co zostało osiągnięte za pomocą rozumu i nauki.</li>
<li>Nie przedstawia nowych prawd na temat świata.</li>
</ul>
<p> </p>
<p>ocena argumentów - część indywidualna</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<ul>
<li>Śniadecki rozpoczyna swoje rozważania od ogólnej refleksji na temat zależności między człowiekiem a pięknem. Nawiązuje przy tym do antycznych wzorców oraz znaczenia rozsądku w kontekście obcowania z dziełem. Następnie odwołuje się do aktualnej problematyki, ponieważ charakteryzuje romantyzm poprzez pryzmat odejścia od dotychczasowych zasad tworzenia, by ostatecznie zaapelować o odrzucenie tego typu sztuki.</li>
<li>Na perswazyjny charakter tekstu wpływają przede wszystkim formy czasowników 1. os. lm, które budują poczucie wspólnoty orazz zmniejszają dystans między odbiorcą a piszącym, czy słowa "My, Polacy [...]". Istotne są także wykrzyknienia, formy trybu rozkazującego, słownictwo wartościujące ("Uciekajmy od romantyczności jak od szkoły zdrady i zarazy!"). </li>
</ul><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p>Przykładowe fragmenty:</p>
<table border="1" style="border-collapse: collapse;width: 740px;height: 348px;">
<tbody>
<tr style="height: 36px;text-align: center;">
<td style="background-color: #ccccff;"><strong>Kazimierz Brodziński</strong></td>
<td style="background-color: #ccccff;"><strong>Jan Śniadecki </strong></td>
</tr>
<tr style="height: 115px;">
<td style="width: 366.8px;height: 115px;">
<ul>
<li><em>Dotąd imaginacja, czucie, rozsądek i dowcip razem połączone jedną tylko drogę znały do Apollina świątyni, teraz sądzimy, żeśmy dwie wcale przeciwne poznali.</em></li>
<li><em>Smutna zaiste byłaby wróżba, gdyby jedni, oddający się romantyczności, ważyli się nazywać przesądnymi tych, którzy już na drodze klasyczności lub zasłużone  zebrali wieńce, lub się słusznie przy jej korzyściach upierają [...];</em></li>
<li><em>[...] a druga tylko jako moda rozszerzać się zacznie, nie znajdziemy środka i błąkać się będziemy.</em></li>
</ul>
</td>
<td style="width: 366.8px;height: 115px;">
<ul>
<li><em>Ze wszystkich władz duszy ludzkiej imaginacja jest najdzielniejszą, ale też bez wędzidła najniebezpieczniejszą i najszkodliwszą.</em></li>
<li><em>Uciekajmy od romantyczności jak od szkoły zdrady i zarazy! [...] Romantyczność mówi: durzmy ludzi, pokazujmy im duby, znieśmy prawa nauki i rozsądku, żeby nie było prawidła do sądzenia nas.  </em></li>
</ul>
</td>
</tr>
</tbody>
</table>
<p>Autorzy reprezentują dwie odmienne postawy. Kazimierz Brodziński nie postrzega bowiem romantyzmu jako niebezpiecznego zjawiska. Uważa, że ma on pewne zalety i może stanowić nową drogę, która także prowadzi do prawdziwej sztuki. Nie neguje przy tym znaczenia klasycyzmu, ponieważ podkreśla zasługi twórców z nim związanych; wręcz postuluje połączenie pewnych elementów wywodzących się z tych dwóch typów sztuki. Z kolei Jan Śniadecki jednoznacznie przeciwstawia się romantycznym tendencjom. Uważa je za przejaw niszczenia dotychczasowych zasad sztuki, podkreśla szkodliwy wpływ romantyków. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>a) Przykładowo:</p>
<table border="1" style="border-collapse: collapse;width: 874px;height: 711px;">
<tbody>
<tr style="text-align: center;">
<td style="width: 330px;"> </td>
<td style="background-color: #99ccff;width: 265.2px;"><strong>tekst Brodzińskiego</strong></td>
<td style="background-color: #99ccff;width: 269.2px;"><strong>tekst Śniadeckiego </strong></td>
</tr>
<tr style="text-align: center;">
<td style="background-color: #99ccff;width: 330px;"><strong>środki retoryczne</strong></td>
<td style="width: 265.2px;text-align: left;">
<ul>
<li>wyliczenie - "Dotąd imaginacja, czucie rozsądek i dowcip [...]";</li>
<li>metafora - "[...] Apollina świątyni [...]";</li>
<li>powtórzenie - "[...] lub zasłużone zebrali wieńce, lub się słusznie przy jej korzyściach upierają [...]";</li>
<li>inwersja - "Smutna zaiste byłaby wróżba, gdyby jedni, oddający się romantyczności, ważyli się nazywać przesądnymi tych, którzy już na drodze klasyczności [...]";</li>
<li>kontrast - "Ci nie wierzą doświadczeniu starszych, owi nie chcą być wyrozumiałymi dla popędu młodości [...]";</li>
</ul>
</td>
<td style="width: 269.2px;text-align: left;">
<ul>
<li>wykrzyknienia - "My, Polacy, zostawmy obcym to pole chwały!";</li>
<li>wyliczenia - "Prawdziwa piękność w sztukach nie boi się rozsądku [...]";</li>
<li>powtórzenia - "[...] zawsze lgnie do piękności. Piękność zaś [...]";</li>
<li>hiperbole - "[...] najniebezpieczniejszą i naszkodliwszą";</li>
<li>metafory - "[...] szkoły zdrady i zarazy!";</li>
</ul>
</td>
</tr>
<tr style="text-align: center;">
<td style="background-color: #99ccff;width: 330px;"><strong>słownictwo nacechowane emocjonalnie, wskazujące na stosunek </strong></td>
<td style="width: 265.2px;text-align: left;">
<p>Przykładowe słownictwo wskazujące na stosunek piszącego:</p>
<ul>
<li><em>porządnie;</em></li>
<li><em>najpiękniejszą;</em></li>
<li><em>smutna;</em></li>
<li><em>wolnej krainie piękności;</em></li>
</ul>
</td>
<td style="width: 269.2px;text-align: left;">
<p>Przykładowe słownictwo wskazujące na stosunek piszącego:</p>
<ul>
<li><em>najszkodliwszą;</em></li>
<li><em>dziwactwa i niedorzeczności;</em></li>
<li><em>rozpasanej;</em></li>
<li><em>szkoły zdrady i zarazy;</em></li>
<li><em>dziwactwem;</em></li>
</ul>
</td>
</tr>
<tr style="text-align: center;">
<td style="background-color: #99ccff;width: 330px;"><strong>funkcje zastosowanych środków językowych</strong></td>
<td style="width: 265.2px;text-align: left;">
<p>Funkcje:</p>
<ul>
<li>w wyrazisty sposób umożliwiają zaprezentowanie omawianych stanowisk;</li>
<li>w subtelny sposób wskazują na stanowisko autora;</li>
<li>zachęcają odbiorcę do refleksji i samodzielnego wyciągnięcia wniosków;</li>
</ul>
</td>
<td style="width: 269.2px;text-align: left;">
<p>Funkcje:</p>
<ul>
<li>pozwalają na wyrażenie odczuć piszącego;</li>
<li>mają ukształtować pewną postawę odbiorców względem nowego zjawiska;</li>
</ul>
</td>
</tr>
</tbody>
</table>
<p> </p>
<p>b) Dominujące funkcje językowe:</p>
<p>tekst Brodzińskiego: funkcja informatywna i ekspresywna </p>
<p>tekst Śniadeckiego: funkcja ekspresywna i impresywna</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
<p>W swych sądach bardziej radykalny jest Śniadecki - wskazuje już na to agresywny ton jego wypowiedzi. W przeciwieństwie do Brodzińskiego nie stara się zaprezentować zalety i wad zestawionych zjawisk oraz zachęcić odbiorcę do samodzielnej refleksji. W jednoznaczny i bezpardonowy sposób opisuje sztukę romantyczną jako niebezpieczną oraz pozbawioną wartości, która stanowi wykroczenie przeciwko klasycznym regułom piękna. W jego wypowiedzi można zauważyć pewną manipulację, gdyż opisuje romantyzm z perspektywy zwolennika klasycyzmu oraz metod empirycznych. Ponadto za pomocą odpowiednich środków wyrazu stara się wywrzeć odpowiedni wpływ na odbiorców, by odrzucili romantyzm - pragnie więc wpłynąć na ich emocje oraz postawy.  </p><br>