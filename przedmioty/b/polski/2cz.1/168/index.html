<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Czas: przed porankiem </p>
<p>Miejsce: cela więzienna</p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bohaterem utworu jest Gustaw, który w celi przeżywa przemianę duchową i staje się Konradem, wyraża chęć działania, zmiany rzeczywistości. Postać ta określa siebie mianem "śpiewaka" - artysty, który nie jest doceniany przez innych ludzi: "[...] i nikt z mojej pieśni nie zrozumie / Nic oprócz niekształtnego i marnego dźwięku". Porównuje się także do diamentu: "I myśl legnie zamknięta w duszy mojej cieniu, / Jako dyjament w brudnym zawarty kamieniu". </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Na podstawie wypowiedzi bohatera można zauważyć, że jest człowiekiem wrażliwym, refleksyjnym, który pragnie poznać tajemnice rzeczywistości. Chce zrozumieć zjawiska, którym przeciętny człowiek nie poświęca uwagi: "Ale dlaczego zaszło, nikt nie odpowiada". Ponadto postrzega sen jako zagadkową rzeczywistość, która wiąże się z życiem duszy. Wskazuje to na zainteresowanie bohatera światem przeżyć wewnętrznych oraz sferą, która nie jest dostępna za pomocą rozumu. Więzień odczuwa swoją wyjątkowość, ale także rozdarcie: "Czyż nie umiem rozróżnić marzeń od pamięci? / Chyba mnie wmówią, że moje więzienie / Jest tylko wspomnienie". Przeczuwa również swoją przyszłość - potwierdza to niezwykłość uwięzionego.</li>
<li>Emocje bohatera wynikają z jego przemyśleń. Ich źródłem staje się także rozdźwięk pomiędzy jego wiedzą a tym, co twierdzą inni ludzie oraz poczucie wyjątkowości mówiącego. Świadczą o tym następujące słowa: "Mówią, że senne czucie rozkoszy i kaźni / Jest tylko grą wyobraźni; - / Głupi! zaledwie z wieści wyobraźnią znają". Wskazują one na wzburzenie Więźnia, który nie jest rozumiany przez swe otoczenie, chociaż potrafi zobaczyć więcej niż inni. Emocje postaci wyrażono m.in. za pomocą: pytań retorycznych (Czyż nie umiem rozróżnić marzeń od pamięci?"), wykrzyknień ("I nam wieszczom o niej bają!"), wyrazów wskazujących na stosunek mówiącego do danego zjawiska ("Głupi!"), epitety ("cichy, głuchy, tajemniczy"). </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Fragmenty dotyczące wolności: </p>
<p><em>Lecz ja znam, co być wolnym  z łaski Moskwicina.</em></p>
<p><em>Łotry zdejmą mi tylko z rąk i nóg kajdany,</em></p>
<p><em>Ale wtłoczą na duszę - ja będę wygnany!</em></p>
<p> </p>
<p><em>Żywy, zostanę dla mej ojczyzny umarły</em></p>
<p> </p>
<p>Słowa te wskazują na krytyczny stosunek bohatera względem kwestii wolności. Więzień zauważa bowiem, że będzie miała ona wymiar dosłowny (nie będzie przebywać w więzieniu), lecz nie uwolni to jego ducha. Zostanie bowiem skazany na samotność oraz wygnanie, co zdaje się być bardziej dotkliwą karą niż fakt odosobnienia. Jest to bowiem niejako złamanie ducha postaci oraz uśmiercenie jej dla ojczyzny. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Sen jest dla bohatera tajemniczą rzeczywistością, która odnosi się do spraw duszy. Staje się dla Gustawa źródłem męki oraz niepokoju: "Nie mogę spocząć, te sny to straszą, to łudzą: / Jak te syn mię trudzą!"</p>
<p>b) Postaci fantastyczne toczą walkę o myśli bohatera. Według Aniołów, którzy poprosili Stwórcę o wydanie młodzieńca w ręce wroga, pobyt w więzieniu powinien być dla niego czasem refleksji, gdyż wkrótce odzyska wolność. Siły nieczyste pragną zaś wykorzystać Gustawa w złych zamiarach. Ich obecność wprowadza także do utworu płaszczyznę mistyczną duchową. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Pojawianie się duchów po lewej lub prawej stronie stanowi aluzję do symbolicznego postrzegania relacji przestrzennych. Zabieg ten sugeruje bowiem ich istotę oraz pochodzenie: obecność po prawej stronie oznacza Boga oraz dobro, zaś po lewej - siły nieczyste. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>W wypowiedzi Ducha  zaznacza się romantyczne przekonanie o sile jednostki. Przedstawiony zostaje bowiem potencjał związany z umysłem człowieka oraz jego wpływem na rzeczywistość. Według mówiącego istota ludzka wyróżnia się siłą sprawczą, może także dokonywać wielkich czynów, które przybliżą ją do piekła lub nieba. Ma więc moc kreowania, lecz także zniszczenia. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowe elementy filozofii romantycznej w wypowiedzi Ducha: </p>
<ul>
<li>zaakcentowanie indywidualizmu jednostki;</li>
<li>podkreślenie znaczenia myśli oraz wiary;</li>
<li>fascynacja rzeczywistością duchową;</li>
<li>uznanie istnienia przeciwieństw;</li>
<li>aktywna postawa;</li>
<li>bunt przeciwko dotychczasowemu porządkowi. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Przykładowo:</p>
<p>Według Doroty Siwickiej moment przemiany bohatera jest symboliczny, ponieważ wigilia Zaduszek to moment zbliżenia się do siebie dwóch sfer: życia oraz śmierci. Zabieg ten sugeruje więc zgon Gustawa, który staje się Konradem. Moment ten poprzedzają rozważania postaci, która jawi się jako niezwykła jednostka, przekraczająca granice: "Bywałem w niej, zmierzyłem lepiej jej przestrzenie / I wiem, ze leży za jej granicą - marzenie". Bohater odczuwa niepokój. Rywalizacja aniołów i duchów (lewa strona sugeruje działanie sił zła) o bohatera zaznacza jego niebagatelną rolę, ale także stanowi decydujący moment, który ukształtuje przyszłość tego człowieka. Więzień ma przeczucie swej przyszłości, wie, że czeka go tułaczka oraz brak zrozumienia. Mimo tego zna swoją wartość: "I myśl legnie, zamknięta w duszy mojej cieniu, / Jako dyjament w brudnym zawarty kamieniu". Dochodzi do jego wewnętrznego przeobrażenia przejawiającego się w symbolicznym zapisie daty śmierci i narodzin. Zabieg ten podkreśla zmianę postawy Gustawa - romantyczny kochanek staje się tym, który będzie walczyć o ojczyznę i dobro swego narodu. Jest on potężnym indywidualistą, ponieważ jego myśl ma wpływ na rzeczywistość. </p><br>