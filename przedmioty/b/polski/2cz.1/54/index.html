<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>W tekście został ukazany wyidealizowany obraz Loty. Werter przedstawił dziewczynę jako niezwykłe stworzenie, o świeżej urodzie, czarnych, wesołych oczach i żywych ustach. Zauroczyła go już przy pierwszym spotkaniu, kiedy to ujrzał ją otoczoną gromadką dzieci i wydzielającą im porcje chleba w ramach podwieczorku. Scena ta zdziwiła go, a sam mężczyzna podziwiał jej posturę, intonację głosu oraz ruchy. Nie mógł skupić się na sensie jej wypowiedzi, nie słyszał muzyki dobiegającej z sali balowej, ponieważ czuł się tak bardzo odurzony jej obecnością. Lota przypominała mu w swej doskonałości anioła, lecz Werter nie chciał określać jej w tak pospolity sposób. Mówił o niej w następujący sposób: "Jakże jest naiwna przy całym swym rozumie, jakże dobra, mimo stałości charakteru, jakże spokojną jest jej dusza, mimo ożywienia i ustawicznej ruchliwości!".  </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>O zauroczeniu Lotą świadczy zachowanie Wertera już przy pierwszym spotkaniu, kiedy to widział ją, wydającą porcje chleba swojemu rodzeństwu. Powiedział jej kilka miłych, mało znaczących słów, skupiając się na wyglądzie dziewczyny i jej zachowaniu. Podobnie zachowywał się w powozie, dlatego nie docierał do niego sens słów Loty. Był odurzony dziewczyną do tego stopnia, że nie zwracał uwagi na to, co dzieje się dookoła niego, w tym na muzykę dochodzącą z sali balowej. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p><strong>Fragmenty potwierdzające, że Werter idealizuje Lotę: </strong></p>
<p>"Jestże aniołem? - Nie, tym mianem zowie pierwszy lepszy swą uwielbianą! Nie jestem jednak w stanie uzmysłowić ci inaczej jej doskonałości i nie mogę wyjaśnić, dlaczego jest doskonałą. Dosyć na tym, że wzięła w niewolę cały mój umysł."</p>
<p>"Wszystko, co o niej piszę, to czcza gadanina, to same abstrakcje, niezdolne oddać ni jednego rysu jej istoty."</p>
<p>"Trudno mi będzie nad wyraz opowiedzieć ci w porządku, jak się to stało, że poznałem jedno z najmilszych stworzeń świata."</p><br>