<head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Przedstawionej scenie towarzyszy nastrój niepewności oraz grozy, tajemniczości. Wpływa na to przede wszystkim czas i miejsce zdarzeń. Scena ta rozgrywa się w nocy - kojarzonej powszechnie z działaniem sił nieczystych, niewiedzą czy śmiercią - zaś miejsce to wąska i gotycka komnata. Na atmosferę przytoczonego fragmentu wpływa także temat podjęty przez bohatera, który zwrócił się w stronę magii, by osiągnąć swe cele, oraz zwrot do duchów. </p><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Bohater krytycznie ocenia swoje osiągnięcia. Odczuwa rozczarowanie, ponieważ nie stał się wcale mądrzejszy - mimo studiów i ciągłego kształcenia się. Rozżalenie i gorycz bohatera wynikają również z jego przeświadczenia o tym, że nie może w żaden sposób pomóc ludziom, zaś wiedza nie przyniosła mu bogactwa ani zaszczytów. Smutek Fausta wiąże się również z tym, że nie może on przeniknąć tajemnic świata. Pragnie zyskać wiedzę tajemną, zaspokoić swoją potrzebę poznania. Uczucia bohatera wyrażają przede wszystkim zdania wykrzyknikowe ujawniające jego przeżycia oraz bezsilność ("O biada!") oraz epitety ("Przeklęty, głuchy, zamurowany [...]") czy też wyrazy nacechowane emocjonalnie ("[...] pisarczyków i klechów [...]". </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Fragment:</p>
<p><em>Zwróciłem się więc ku magii, bo może to duchy swoją mocą i głosem objawią mi jakąś tajemnicę, bym w pocie czoła nie musiał więcej mówić o tym, o czym  nie mam pojęcia; bym poznał, co spaja świat w samym jego wnętrzu, ujrzał wszystkie siły życia i zarodki rzeczy, i nie grzebał się więcej w tym pustosłowiu.</em></p><br><head><meta charset="UTF-8"></head>
<a style="color:red; font-size:25px;">Zadanie 13</a><br>
<p>Przykładowo:</p>
<p>Faust początkowo z uwagą studiuje rozmaite nauki i zgłębia wiedzę zawartą w księgach. Pragnie więc poznać rzeczywistość za pomocą rozumu, co było charakterystyczne w czasie oświecenia. Ówcześni myśliciele akcentowali bowiem znaczenie nauki i umysłu człowieka. Poznanie to zostaje zderzone z romantycznym, ponieważ ostatecznie bohater prosi duchy o odpowiedź, chciałby także zgłębić tajemnice istnienia. Odwołuje się więc do sfery nadnaturalnej, duchowej, której nie można poznać za pomocą rozumu.</p><br><head><meta charset="UTF-8"></head>
<a style="color:red; font-size:25px;">Zadanie 14</a><br>
<p>a) Mefistofeles przedstawia siebie  jako cząstkę wielkiej siły, ciemności. Pragnie przynosić zło i zniszczenie, jednak ostatecznie jego działania stają się źródłem dobra. Opisuje siebie jako przeczącego ducha, dzięki któremu może istnieć, to czemu zaprzecza. Słowa bohatera świadczą o istocie jego pochodzenia oraz działań, wskazują także na tragizm postaci: efekty jej czynów są bowiem odmienne od oczekiwań.</p>
<p>b) Mefistofelesa można określić mianem filozofa. Cechuje się bowiem refleksyjną naturą. Ponadto interesują go problemy dotyczące istoty człowieka, jego miejsca na świecie. Odwołuje się więc do uniwersalnych zagadnień.</p>
<p>c) Przykładowe argumenty:</p>
<ul>
<li>Mefistofeles nie wpisuje się w stereotyp diabła, ponieważ jego działania przynoszą dobro.</li>
<li>Wyraża współczucie dla człowieka i jego męki.</li>
<li>W szczery sposób opowiada o swej istocie. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 15</a><br>
<p>Bohater określa w ten sposób człowieka, ponieważ zauważa, że ten ma o sobie wysokie mniemanie. Postrzega siebie jako całość, chociaż nie potrafi zgłębić tajemnic świata. Jest więc błaznem, który stawia siebie w centrum - mimo swych ograniczonych możliwości. </p><br><head><meta charset="UTF-8"></head>
<a style="color:red; font-size:25px;">Zadanie 16</a><br>
<ul>
<li>Światło powstało na początku. Jego źródłem stała się ciemność.</li>
<li>Mefistofeles zauważa, że fakt ten stanowi przeszkodę dla światła. Związek z ciałem uniemożliwia mu osiągnięcie celów: "A jednak nie udaje mu się nic [...]". </li>
<li>Nadzieją na zwycięstwo jest śmierć ciał, a co za tym idzie - światła.</li>
</ul><br><head><meta charset="UTF-8"></head>
<a style="color:red; font-size:25px;">Zadanie 17</a><br>
<p>Faust nieco bagatelizuje możliwości Mefistofelesa, ponieważ uważa, że nie może zniszczyć wielkich rzeczy, więc zajmuje się małymi. Tym samym nie sądzi, że stanowi on potężną siłę lub zagrożenie. Ironiczne zdaje się być określenie "szczytne powinności", ponieważ działania szatana nie są wzniosłe ani nie przynoszą zaszczytu. </p><br>