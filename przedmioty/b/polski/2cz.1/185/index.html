<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Sytuacja uwięzionych jest trudna, ponieważ nie znają zarzutów, nie wiedzą także, jak długo będą przebywać w więzieniu. Otrzymywane przez nich pożywienie jest niejadalne ("Dość było taką strawą w pokoju zakadzić, / Ażeby myszy wytruć i świerszcze wygładzić"), są także pozbawieni opieki medycznej. Wygląd osób wywożonych na Sybir świadczy o tym, że dochodzi do znęcania się nad nimi, przebywają w bardzo złych warunkach ("[...] oszpetniał, / Sczerniał, schudł [...]"; "Skarżył się, że łańcucha podźwignąć nie może"). </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Więźniowie - mimo swej trudnej sytuacji - nie załamują się. Przykładem takiej postawy jest Janczewski, który nawet w momencie wywozu na Sybir nie traci odwagi: "On spostrzegł, że lud płacze, patrząc na łańcuchy, / Wstrząsł nogą łańcuch, na znak, że mu niezbyt ciężył". Wyraża także wiarę w odzyskanie niepodległej Polski, zachowuje godność: "Głowa, z której włos przemoc odarła bezwstydna, / Głowa niezawstydzona, dumna, z dala widna, / Co wszystkim swą niewinność i hańbę obwieszcza [...]". </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Wygląd więźniów świadczy o tym, że pobyt w odosobnieniu znacząco zmienił ich powierzchowność. Przebywali oni w bardzo złych warunkach, ponadto torturowano ich, co negatywnie wpłynęło na stan bohaterów ("Sczerniał, schudł [...]"; "Głowa z której włos przemoc odarła bezwstydna"; "Niesiony, jak słup sterczał i jak z krzyża zdjęte / Ręce miał nad barkami żołnierza rozpięte; [...]"). Wskazuje to na okrucieństwo Rosjan, ich bezwzględność. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Janczewski w momencie  wprowadzenia do kibitki daje do zrozumienia ludziom, że łańcuchy są czymś, co mu nie ciąży. Ponadto trzykrotnie woła "Jeszcze Polska nie zginęła" i wyciąga rękę ku niebu. Jego zachowanie wskazuje na niezłomną postawę bohatera. Mimo swej tragicznej sytuacji nie wątpi w to, że jego ojczyzna odzyska niepodległość, zachowuje nadzieję. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Zestawienie to wskazuje na głębszy wymiar cierpienia młodych Polaków. Zostaje ono zestawione z ofiarą Chrystusa, która przyniosła zbawienie wszystkim ludziom. Męka młodzieży jest więc uwznioślona i tym samym stanie się źródłem odrodzenia. W ten sposób zaznacza się także podobieństwo między Jezusem a młodymi jako niewinnym ofiarami. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Zgon Wasilewskiego wykazuje podobieństwa do śmierci Chrystusa, gdyż są niewinnymi ofiarami. Również opis zamęczonego Polaka budzi skojarzenia z ukrzyżowaniem Jezusa: "Niesiony, jak słup sterczał i jak z krzyża zdjęte / Ręce miał nad barkami żołnierza rozpięte; [...]". Sąd Piłata z kolei oznacza, że doszło do przelania krwi osób, które nie zasłużyły na taki los, ponieważ nie dopuściły się zasługujących na potępienie czynów. Aluzje biblijne nadają męce polskiej młodzieży głębokie znaczenie. Świadczą również o tym, że to cierpienie nie pójdzie na marne, przyniesie zbawienie światu. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
<p>Obraz męczeństwa Polaków:</p>
<ul>
<li>Polacy są prześladowani przez Rosjan, którzy za pomocą tortur oraz uwięzienia starają się złamać ducha narodu i pozbawić go nadziei.</li>
<li>Ofiarami represji są przede wszystkim młodzi ludzie. </li>
<li>Uwięzieni zostają odseparowani od bliskich, ich los pozostaje nieznany, są traktowani w niezwykle brutalny sposób.</li>
<li>Bardzo często Polacy nie znają zarzutów, jakie otrzymali.</li>
<li>Śledztwo i sąd są tajne, więc więźniowie nie mają szansy na obronę, nie unikną kary.</li>
<li>Polacy przebywają w złych warunkach, pogarsza się ich stan zdrowia. </li>
<li>Podejrzani są wywożeni na Sybir - dotyczy to nawet dzieci.</li>
</ul>
<p> </p>
<p>Aspekty martyrologii:</p>
<ul>
<li>niewinność cierpiących;</li>
<li>poświęcenie młodych;</li>
<li>analogia cierpienia Polaków i ofiary Chrystusa;</li>
<li>głębszy sens męczeństwa rodaków. </li>
</ul><br>