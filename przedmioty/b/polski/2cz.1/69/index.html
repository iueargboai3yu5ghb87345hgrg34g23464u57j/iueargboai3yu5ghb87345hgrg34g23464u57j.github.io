<head><meta charset="UTF-8"></head>
<a style="color:red; font-size:25px;">Zadanie 15</a><br>
<p>a) Emocje Giaura ujawnia przede wszystkim wypowiedź skierowana do spowiednika. Bohater popełnił zbrodnię, by pomścić ukochaną kobietę; jego czyn potwierdza tym samym siłę uczucia. Odczucia bohatera, rozdarcie oraz niepokoje odzwierciedlają przede wszystkim zdania wykrzyknikowe ("A przecież często żałuję - daremnie!"), pytania retoryczne ("Czyliżby miała zostać bez nagrody?"). Znaczące stają się także metafory, gdyż podkreślają siłę miłości Giaura ("[...] miłość jest świętym pożarem, / Iskrą zatloną w ogniach nieśmiertelnych"), oraz epitety świadczące o stosunku postaci do danego zjawiska ("niedołężna").</p>
<p>b) Bohater miał nadzieję, że w ostatnich chwilach życia jego wróg okaże strach lub poczucie winy. Tak się jednak nie stało - z tego powodu Giaur nie zaznał ukojenia. Przyczyną tego stanu była także świadomość, że minęło jego szczęście - wraz ze śmiercią ukochanej.</p>
<p>c) Ulgę i spokój mogłaby mu przynieść miłość w jej najczystszej postaci. Giaur uważa, bowiem że jest "Balsamem rajskim dla serc skazitelnych".</p>
<p>d) Przykładowe odczucia:</p>
<ul>
<li>żal;</li>
<li>rezygnacja;</li>
<li>frustracja;</li>
<li>determinacja;</li>
</ul><br><head><meta charset="UTF-8"></head>
<a style="color:red; font-size:25px;">Zadanie 16</a><br>
<p>Miłość Giaura zostaje przedstawiona jako wielkie uczucie, które udowodnił swymi czynami. Bohater wspomina dawne szczęście, jednak świadomość straty i związanego z nim cierpienia zmusza młodzieńca do zastanowienia się, czy nie lepiej byłoby, gdyby został pozbawiony miłości. Również sama zemsta nie przynosi mu ukojenia; odczuwa rezygnację, gdyż: "Niech co chce będzie - szczęśliwy już byłem". Uczucie to dla bohatera jest czymś wyjątkowym i niepowtarzalnym, kształtuje całe życie. Giaur wręcz podkreśla jego sakralny wymiar, ponieważ wznosi ono człowieka w świat doznań duchowych, prowadzi do pokonania wszelakich barier i przeciwności. </p>
<p> </p>
<p>Wykorzystane środki stylistyczne do opisu miłości:</p>
<ul>
<li>wykrzyknienia -&gt; "Jeśli to znakiem kochania - kochałem!";</li>
<li>epitety -&gt; "nieśmiertelnych"</li>
<li>metafory -&gt; "[...] miłość jest świętym pożarem";</li>
<li>zdrobnienie -&gt; "promyczek"</li>
<li>powtórzenie -&gt; "Uczucie, które bóstwem zapalamy, / Które wytrawia wszystkie myśli plamy";</li>
<li>wyliczenie -&gt; "Iskrą zatloną w ogniach nieśmiertelnych / Aniołów dobrem, Wszechmocnego darem, / Balsamem rajskim dla serc skazitelnych". </li>
</ul>
<p> </p>
<p>Uczucie łączące bohaterów można uznać za przykład miłości romantycznej:</p>
<ul>
<li>jest to wielkie uczucie, które staje się najważniejszym doświadczeniem;</li>
<li>pod jego wpływem rzeczywistość przestaje mieć znaczenie;</li>
<li>stanowi niepowtarzalne przeżycie;</li>
<li>wiąże się z cierpieniem oraz nieszczęśliwym końcem;</li>
<li>wznosi człowieka w sferę duchową. </li>
</ul><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p>a) Elementy liryczne:</p>
<ul>
<li>emocjonalność -&gt; ważnym elementem utworu są opis przeżyć bohatera; </li>
<li>nastrojowy charakter dzieła -&gt; w tekście tym zostaje zbudowana atmosfera tajemnicy związanej z osobą Giaura;</li>
<li>subiektywizm przedstawienia -&gt; wydarzenia zostają przedstawione z różnych perspektyw, np. Giaura, świadka morderstwa jego ukochanej;</li>
</ul>
<p> </p>
<p>Elementy epickie:</p>
<ul>
<li>występuje fabuła -&gt; dzieło opowiada o nieszczęśliwej miłości Giaura i Leili i jego zemście;</li>
<li>narracja -&gt; występuje narrator;</li>
<li>liczne opisy -&gt; np. utopienia kobiety.</li>
</ul>
<p> </p>
<p>b) W podanych fragmentach można powiedzieć o dominacji perspektywy subiektywnej. Poszczególne zdarzenia zostają przedstawione przez różnych narratorów, np. Giaura, muzułmanina, świadka utopienia Leili. Ujawniają oni swój stosunek do określonych sytuacji oraz osób, na co wskazują przykładowe słowa: "Nie znam cię, rodu twego nienawidzę, / Ale w twych licach takie rysy widzę, / Które w  pamięci kiedy się wrażą, / Z czasem się głębiej werzną, lecz nie zmażą"; "Słyszę dźwięk z dala końskiego kopyta, / Jadą podróżni, lecz mnie nikt nie pyta"; "Nie wiem o jego przygodach i życiu, / Słyszałem tylko, że przybył ze Wschodu"; "Konał jak tygrys pokłuty od szczwaczy, / Lecz nie czuł tego, co czuję - rozpaczy!".</p>
<p> </p>
<p>c) Przykładowe fragmenty z narracją pierwszoosobową:</p>
<ul>
<li><em>Kto tam grzmi konno po skalistej drodze...</em></li>
<li><em>Bo dziś zachodzi słońce Ramazanu...</em></li>
<li><em>Słyszę dźwięk z dala końskiego kopyta...</em></li>
<li><em>Cięzko plusnęło - i powoli tonie...</em></li>
<li><em>Już bliżej - Turcy - już widzę turbany...</em></li>
<li><em>"Tak! tyś pochował w falach mą Leilę...</em></li>
<li><em>Sześć lat minęło, jak przybył w te strony...</em></li>
<li><em>Tyś dni twe przeżył, ojcze spowiedniku...</em></li>
</ul>
<p> </p>
<p>Przykładowe fragmenty z narracją trzecioosobową:</p>
<ul>
<li><em>Znowu zatoka gładka jak źwierciadło. [...]</em></li>
<li><em>Zbójcy wychodzą, stają na skał szczycie...</em></li>
<li><em>Z szablą po samą rękojeść uciętą...</em></li>
<li><em>Często on marzy, bezprzytomnie gada...</em></li>
<li><em>Serce zbyt czułe - do kochania skłonne...</em></li>
</ul>
<p> </p>
<p>Kto wciela się w rolę narratora:</p>
<ul>
<li>muzułmanin;</li>
<li>świadek śmierci Leili;</li>
<li>gość w klasztorze;</li>
<li>Giaur;</li>
</ul>
<p> </p>
<p>Wielość narratorów wpływa na sposób zaprezentowania akcji: jest ona zaledwie zarysowana, co wiąże się z wieloma niedomówieniami oraz atmosferą tajemnicy. Ponadto różnorodne narracje kształtują fragmentaryczność kompozycji, powodują, iż przedstawiony obraz świata jest niepełny, a przez to - niejednoznaczny.</p>
<p> </p>
<p>d) Wydarzenia, których nie ukazano w kolejności chronologicznej:</p>
<ul>
<li>zdrada Leili oraz podejrzenia Hassana;</li>
<li>utopienie bohaterki;</li>
</ul>
<p>Brak chronologii buduje specyficzny nastrój: jest on przepełniony tajemnicą, niedopowiedzeniami, ponieważ niewiele wiadomo na temat zdarzeń. Zabieg ten znacząco wpływa na kreację bohatera, ponieważ czytelnik nie ma wszystkich informacji na jego temat. Tym samym jawi się on jako zagadkowa jednostka, której losy. Sprawia to także, iż sam czytelnik musi samodzielnie zinterpretować to, czego dowiaduje się w trakcie lektury. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>a) Giaur to postać niejednoznaczna, którą kierują sprzeczne emocje. Miłość do Leili wydobywa z bohatera to, co najlepsze; wypowiada się on o kobiecie z ogromną czułością i przywiązaniem, gdyż uczucie to zmieniło jego egzystencję. Stało się ono dla niego źródłem prawdziwego szczęścia oraz spełnienia. Z tego też powodu bohater zdecydował się na zabicie Hassana: "Wszystko, co czułem i co dokonałem, / Jeśli to znakiem kochania - kochałem!".  Wydarzenie to świadczy o negatywnych uczuciach doświadczonych przez Giaura, gdyż wiąże się z chęcią zemsty za to, co spotkało Leilę, ujawnia jego okrucieństwo: "Prorok twej głowy nie wyrwie spode mnie. / Allach wołał, wiatr prośbę rozdmuchał, / Allach nie słyszał albo nie wysłuchał. / O psie pogański! czyż Opatrzność głucha / Na krzyk Leili twych krzyków wysłucha?". Samo morderstwo nie przynosi ulgi bohaterowi: "Cóż bym dał za to, gdybym w jego twarzy / Mógł widzieć rozpacz ginących zbrodniarzy! / Widzieć, jak późna, niedołężna skrucha / Z konającego wywołuje ducha / Zbrodnię - i nie chce zbrodniarza rozgrzeszyć, / Nie może zbawić, a nawet pocieszyć. [...]". Obecnie zaś, już w czasie pobytu w klasztorze, Giaur odczuwa obojętność, obce są mu miłość oraz nienawiść. </p>
<p> </p>
<p>b) Miłość do Leili zostaje przedstawiona jako zjawisko, które łagodziło drapieżność i okrucieństwo Giaura. Można więc powiedzieć, że uczucie to miało na niego pozytywny wpływ. Jednocześnie było tak wyjątkowym i silnym doświadczeniem, że po śmierci ukochanej bohater nie mógł zaznać ponownie miłości. Słowa Giaura można uznać za trafną charakterystykę miłości, ponieważ podkreślony zostaje jej wpływ na życie tego człowieka, a także kontrast między łagodną Leilą i brutalnością jej wybranka, który zawsze wypowiadał się o niej z czułością.</p>
<p> </p>
<p>c) Przykładowe cechy:</p>
<ul>
<li>jego losy są owiane tajemnicą;</li>
<li>jest indywidualistą;</li>
<li>dokonuje zbrodni, co wynika z jego cierpienia;</li>
<li>wyraża sprzeciw wobec znanej mu rzeczywistości;</li>
<li>wybiera aktywną postawę;</li>
<li>przeżywa nieszczęśliwą miłość;</li>
</ul>
<p> </p>
<p>d) Bohatera można określić mianem postaci tragicznej. Tragizm przejawia się na różnych płaszczyznach. Przede wszystkim jego miłość do Leili - mimo siły oraz odwzajemnienia - jest skazana na porażkę. Kobieta to bowiem małżonka innego człowieka, w dodatku muzułmanka. Giaur ponadto pośrednio przyczynia się do jej śmierci, co ma związek z odkryciem zdrady przez Hassana. Bohater musi także dokonać wyboru między pomszczeniem ukochanej, a rezygnacją z odwetu - każde zaś z tych rozwiązań niesie za sobą określone konsekwencje, żadne zaś nie jest idealne. O tragizmie postaci świadczy również świadomość tego, iż już nigdy nie doświadczy takiej miłości, oczekuje tylko na śmierć.</p>
<p> </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
<p>Indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...4</a><br>
<p>Indywidualne</p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...5</a><br>
<table border="1" style="border-collapse: collapse;width: 859px;height: 358px;">
<tbody>
<tr style="text-align: center;">
<td style="width: 283.6px;"> </td>
<td style="background-color: #99cc00;width: 282px;"><strong>Werter</strong></td>
<td style="background-color: #99cc00;width: 283.6px;"><strong>Giaur </strong></td>
</tr>
<tr style="text-align: center;">
<td style="background-color: #f9f9f9;">cechy charakteru</td>
<td style="width: 282px;text-align: left;">
<ul>
<li>wrażliwy;</li>
<li>refleksyjny;</li>
<li>uczuciowy;</li>
<li>naiwny;</li>
<li>wierny;</li>
</ul>
</td>
<td style="width: 283.6px;text-align: left;">
<ul>
<li>dumny;</li>
<li>niezależny;</li>
<li>uczuciowy;</li>
<li>wierny;</li>
<li>porywczy;</li>
<li>odważny</li>
</ul>
</td>
</tr>
<tr style="text-align: center;">
<td style="background-color: #f9f9f9;">sytuacja, w której się znaleźli </td>
<td style="width: 282px;">Zakochał się nieszczęśliwie w kobiecie, która jest zaręczona. Werter nie potrafi zapomnieć o wybrance, chociaż wie, że nie mogą być razem. </td>
<td style="width: 283.6px;">Bohater stracił ukochaną kobietę - miłość do niej stanowiła sens jego życia. Z tego powodu zemścił się na Hassanie, jednak zbrodnia nie przyniosła mu ulgi. Czeka więc już tylko na śmierć.</td>
</tr>
<tr style="text-align: center;">
<td style="background-color: #f9f9f9;">sposoby radzenia sobie z trudnościami i emocjami</td>
<td style="width: 282px;">Werter dogłębnie analizuje swe emocje i życie wewnętrzne w listach do przyjaciela. Uważa, że pewnym rozwiązaniem może być samobójstwo - postrzega je jako źródło spokoju. </td>
<td style="width: 283.6px;">Bohater radzi sobie z trudnościami poprzez przyjęcie aktywnej postawy - decyduje się na pomszczenia pamięci ukochanej. Być może pewną ulgę przynosi mu także możliwość opowiedzenia swych dziejów spowiednikowi. </td>
</tr>
</tbody>
</table><br>