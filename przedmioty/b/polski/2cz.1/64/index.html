<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Miejsce akcji: Grecja </p>
<p>Czas akcji: XVIII w. ("Zdarzenie, które jest treścią naszej opowieści, odnieść należy do owych czasów, kiedy Wyspy Jońskie ulegały panowaniu Rzeczypospolitej Weneckiej, kiedy Arnauci, na chwilę wyparci z Morei, znowu, po bezskutecznym wtargnieniu Moskalów, zaczęli ją plądrować".) </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Fragmenty:</p>
<ul>
<li><em>[...] składają powieść o smutnych losach branki muzułmańskiej, która za niewierność ukarana została sposobem tureckim, utopiona w morzu [...].; </em></li>
<li><em>Bo dziś zachodzi słońce Ramazanu, / Dziś Bajram święcą wyznawcy Koranu.</em></li>
</ul>
<p> </p>
<p>Obecność orientalizmów znacząco wpływa na interpretację tekstu, ponieważ stanowi przejaw romantycznych fascynacji światem Wschodu, przede wszystkim jego odmiennością. Wykorzystanie elementów charakterystycznych dla kultury oraz obyczajów tego regionu umożliwia wykreowanie wizji egzotycznego świata oraz zagadkowego bohatera. Wpływa także w pewien sposób na wiarygodność przedstawienia. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Imię bohatera brzmi Giaur. Dla muzułmanów słowo to oznacza osobę, która nie jest wyznawcą islamu - ma pogardliwy charakter. Wskazuje więc na sytuację oraz osamotnienie młodzieńca znajdującego się w obcej i nieprzyjaznej sobie rzeczywistości.</p>
<p>b) Wygląd bohatera wskazuje na targające nim emocje oraz cierpienie wynikające z dotychczasowych doświadczeń. Pełni tym samym ważną funkcję w wykreowaniu postaci. Powierzchowność oddaje także wzburzenie, niepokój, gniew Giaura. Świadczą o tym słowa: "Tyś młody, blady, lecz namiętne bole / Gorzały długo na twym smagłym czole. / Złe oko twoje choć mnie nie urzekło, / Choć jak meteor błysnąwszy uciekło".</p>
<p>c) Istnieje zauważalna analogia między przyrodą a emocjami bohatera. Wiatr, zapadający zmrok, zachmurzone niebo odzwierciedlają wzburzenie bohatera oraz gwałtowność jego emocji. Akcentują więc przeżycia wewnętrzne Giaura, a także dodają jego osobie tajemniczości.  </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Narrator w utworze nie dystansuje się od bohatera, zdaje się być blisko niego. Jego wiedza jest ograniczona, ponieważ nie wie wszystkiego na temat Giaura - młodzieniec stanowi dla niego zagadkę: "[...] Lecz ty, Giaurze, kto jesteś? co znaczy / Twój ubiór obcy - i twój wzrok rozpaczy?". Narracja jest dość luźna, umożliwia wypowiadającemu się snucie refleksji. Ponadto narrator komentuje zachowanie oraz wygląd bohatera: "Złe oko twoje choć mnie nie urzekło, / Choć jak meteor błysnąwszy uciekło, / Zgadłem, że Turek takiego człowieka / Powinien zabić - lub niech sam ucieka.". Świadczy to o subiektywizmie narracji. Taki jej kształt buduje wizerunek Giaura jako człowieka tajemniczego i nieprzeniknionego, co jest dość typową kreacją dla dzieł romantycznych. </p><br>