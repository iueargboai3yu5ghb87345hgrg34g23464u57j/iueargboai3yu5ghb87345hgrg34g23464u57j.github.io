<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Motto wprowadza do tematyki utworu, ale również buduje jego nastrój. Dzięki niemu odbiorca jest przygotowany na to, co zastanie w odzie. Czytając motto, odczuwa on niepokój i spodziewa się tekstu, w którym główną rolę odgrywa smutek i przygnębienie. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Słowa kluczowe występujące w tekście: </strong> księżyc, żal, łzy, gwiazdy, dusza. </p>
<p> </p>
<p>Na podstawie słów kluczowych można określić nastrój wiersza jako melancholijny, pełen żalu i bólu. Na ten fakt wskazuje również sam tytuł wiersza, w którym pojawia się słowo "przygnębienie". Jest to nastrój przytłaczający, związany ze smutkiem i gorzką refleksją nad samym sobą i światem zewnętrznym.  </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Przyroda ukazana w wierszu w silny sposób oddziałuje na podmiot mówiący, stając się jednocześnie zwierciadłem jego duszy i osobistych doznań. Na początku utworu została przedstawiona gwałtowna burza z porywistym wiatrem. W jej trakcie pada ulewny deszcz i słychać grzmoty. Gwałtowność burzy powoduje strach i niepokój. We fragmencie pojawia się również przyroda w nieco bardziej spokojnym i łagodnym wydaniu. Przedstawiony został pogodny wieczór. Gwiazdy wraz z delikatnymi chmurami wędrują po niebie, natomiast księżyc trwa w bezruchu. Noc jest piękna i spokojna, lecz również nie kojarzy się ze szczęściem i radością. W przedstawieniu dominują kolory ciemne: czerń i "żółtawa zieleń". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Podmiot liryczny jest pełen bólu i strachu. Nazywa swoje emocje wprost we fragmentach, używając przy tym emocjonalnych wykrzyknień i epitetów:  </p>
<p>"Bodaj ulewa nocna grzmiała głucho!<br/>Śląc duszę moją w świat;<br/>Może, jak zwykle, od nich bodźca dozna dusza:<br/>Niech spłoszą ból ten tępy, by żył, by się ruszał!"</p>
<p>Odczuwa także głęboki żal, który powoduje w nim obojętność i marazm. Uczucia te wyraża również poprzez epitety i wykrzyknienia, ale i powtórzenia oraz wyliczenia:</p>
<p>"Żale bez udręk, żale, od których duch zeschnie,<br/>Zdławione, puste, senne, ciemne żale moje;<br/>Nie znajdę dla nich ujścia, ani nie ukoję <br/>Z pomocą słów, ni łez, ni westchnień;"</p>
<p>"(...) W zachodnim niebie topiłem się wzrokiem,<br/>W jego szczególnej, żółtawej zieleni;<br/>I wciąż w nie patrzę, obojętnym okiem!"</p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Pomiędzy stanem duchowym podmiotu lirycznego a opisaną przyrodą istnieje ścisła zależność. Burza odzwierciedla uczucia podmiotu, w których dominuje wzburzenie i strach. Ma on nadzieję, że gwałtowność związana z tym zjawiskiem atmosferycznym pomoże mu uporać się z bólem: "Może jak zwykle, od nich bodźca dozna dusza:/ Niech spłoszą ból ten tępy, by żył, by się ruszał!". Z kolei spokojny nastrój, pełen dojmującego żalu "bez udręk" odzwierciedla pogodny, gwieździsty wieczór.  </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p><strong>Przykładowe rozwiązanie: </strong></p>
<p>Kształt przyrody jest ściśle związany z życiem wewnętrznym człowieka romantycznego. </p><br><head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zarówno utwory Wordswortha, jak i Coleridge'a odzwierciedlają program poetycki poetów jezior. Pisane są one językiem prostym, przypominającym naturalny tok wypowiedzi, by mógł zostać zrozumiany przez szersze grono odbiorców, np.:</p>
<p><em>"Oglądasz wokół matkę - Ziemię, </em><br/><em>jak gdybyś w życia cel nie wierzył,</em><br/><em>Jakbyś zaczynał ludzkie plemię,</em><br/><em>A nikt przed tobą nie żył!"</em></p>
<p>Ponadto do utworów zostały wprowadzone sytuacje z życia codziennego bohaterów bądź podmiotu mówiącego. W wierszu "Wymówki i odpowiedź" taką sytuacją jest siedzenie na kamieniu i podziwianie piękna natury oraz rozmyślania. Przyroda jest bardzo ważnym elementem twórczości poetów jezior. Stanowi dla nich twórczą inspirację, ale również wiąże się ściśle ze stanem duchowym podmiotu lirycznego, co widoczne jest szczególnie w utworze "Przygnębienie: Oda", w którym podmiot ma nadzieję, że szalejąca burza wpłynie na jego emocje, przytępiając ból i pobudzając do działania: "Może, jak zwykle, od nich bodźca dozna dusza:/ Niech spłoszą ból ten tępy, by żył, by się ruszał!". Z tego też powodu poeci odrzucają tematykę miejską, zbliżając się do natury. Ważną cechą jest tutaj odrzucenie klasycystycznych reguł i ograniczeń. Wiersz Wordswortha, pomimo że jego tytule pojawia się nazwa gatunkowa "oda", jest bardzo emocjonalny i nieregularny, przez co łamie klasycystyczną poetykę. Z podobną sytuacją mamy do czynienia w przypadku utworu Coleridge'a, którego poszczególne wersy mają nieregularną liczbę sylab.  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Kontakt z naturą odgrywa ogromną rolę w życiu człowieka romantyzmu. Stanowi dla niego inspirację, ale także jest źródłem refleksji. Romantycy wierzyli w wyjątkową łączność natury z człowiekiem. W wielu utworach natura ma bezpośredni wpływ na uczucia podmiotu mówiącego, bądź stanowi odzwierciedlenie tychże uczuć i ludzkich namiętności. </p><br>