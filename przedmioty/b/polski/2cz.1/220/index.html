<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterem targają sprzeczne emocje, ponieważ w trakcie monologu znaczącym przemianom ulegają jego odczucia. Początkowo Kordian wyraża pewien niepokój, gdyż obawia się potęgi otaczającego go świata: "Tu szczyt... lękam się spojrzeć w przepaść świata ciemną". Potem jednak dostrzega własną potęgę i wyjątkowość, przenika go entuzjazm oraz wola działania, o czym świadczą słowa: "Mogę - więc pójdę! ludy zawołam! obudzę!". Mimo tego niemal natychmiast młodzieńca ogarnia zniechęcenie oraz zwątpienie ("Może lepiej się rzucić w lodowe szczeliny?...). Kordiana przepełnia także rozgoryczenie, które ostatecznie ustępuje determinacji, by zmienić otaczającą go rzeczywistość.  </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Fragment:</p>
<p><em>Uczucia po światowych opadały drogach... </em></p>
<p><em>Gorzkie pocałowania kobiety - kupiłem...</em></p>
<p><em>Wiara dziecinna padła na papieskich progach...</em></p>
<p> </p>
<p>Fragment ten wskazuje na zmiany jakie zaszły w Kordianie pod wpływem dotychczasowych doświadczeń. Stały się one bowiem źródłem kolejnych rozczarowań i utraty dotychczasowych złudzeń. Bohater zrozumiał także, że nie ma prawdziwej miłości, ponieważ często można ją kupić za pieniądze. Również wizyta u papieża stała się źródłem rozgoryczenia Kordiana - ze względu na obojętność głowy Kościoła. </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Słowa te wskazują na zachwyt  bohatera, poczucie siły. Odczuwa on swoją niezwykłość oraz doniosłość sytuacji, gdyż jawi się jako zdobywca i wyjątkowa jednostka. Osiąga to, co nie dane jest przeciętnemu człowiekowi, przekracza granice. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Metamorfoza Kordiana polega na tym, że w początkowej części monologu odczuwa silne wątpliwości, choć jest świadom swej potęgi ("Jam jest posąg człowieka, na posągu świata"). Pragnie przyjąć aktywną postawę, doprowadzić do przemiany rzeczywistości: "Mogę - więc pójdę! ludy zawołam! obudzę!". Ogranicza go jednak zniechęcenie, przekonanie o bezcelowości działania, na co wskazują słowa: "Może lepiej się rzucić w lodowe szczeliny?". Pobyt na Mont Blanc ma przełomowy charakter, ponieważ ostatecznie Kordian odkrywa ideę, która staje się dla niego wartością nadrzędną: pragnie, by Polska stała się "Winkelriedem narodów"- w ten sposób przyniesie wolność wszystkim ludom. </p><br>