<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Zestawienie tych słów wywołuje sprzeczne emocje. Wyraz "matka" budzi bowiem skojarzenia z domem, ciepłem oraz miłością. Z kolei epitet "powieszonych" wprowadza niepokój oraz grozę. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Matka przedstawiona w utworze zostaje opisana jako czarna, co budzi skojarzenia ze smutkiem i żałobą. "Srebrna głowa" może oznaczać posiwiałe ze zgryzoty włosy. Buty bohaterki mają wykrzywione obcasy, zaś jej łono jest jałowe, a piersi zwiędłe; u szyi wisi księżyc. Powierzchowność kobiety wskazuje na jej smutek, poczucie pustki oraz niewątpliwe cierpienie po stracie potomstwa. Jej stan emocjonalny akcentuje także zachowanie: wydaje się być pozbawiona rozumu, zaś wzmianka o "ołowianych stopach" świadczy o jej trudnych przeżyciach i zniechęceniu. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<table border="1" style="border-collapse: collapse;width: 669px;height: 241px;">
<tbody>
<tr style="height: 38px;text-align: center;">
<td style="background-color: #9999cc;width: 330px;"><strong>Pani Rollison</strong></td>
<td style="background-color: #9999cc;width: 332.4px;"><strong>Matka powieszonych </strong></td>
</tr>
<tr style="height: 104px;">
<td style="width: 330px;height: 104px;">
<ul>
<li>jest to konkretna bohaterka, która pragnie odzyskać uwięzionego syna;</li>
<li>pojawia się u Senatora w towarzystwie innej kobiety;</li>
<li>mimo problemów ze wzrokiem jest osobą, która kieruje się rozsądkiem oraz pragnie wpłynąć na emocje rozmówcy;</li>
<li>jej wygląd nie zostaje sprecyzowany;</li>
<li>ma nadzieję na to, że działanie Senatora przywróci jej syna;</li>
<li>ma wsparcie Kmitowej;</li>
</ul>
</td>
<td style="width: 332.4px;height: 104px;">
<ul>
<li>ma bardziej symboliczny wymiar: uosabia doświadczenia wszystkich kobiet, które straciły dzieci w czasie wojny;</li>
<li>samotnie błąka się po ulicy;</li>
<li>zostaje przedstawiona jako osoba pomylona, która śpiewa;</li>
<li>dość dokładnie zostaje opisana jej powierzchowność;</li>
<li>cierpi, ale nie ma już nadziei;</li>
<li>jest niezrozumiana przez innych ludzi;</li>
</ul>
</td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...</a><br>
<p>Sposób przedstawienia pani Rollison  wywołuje skojarzenia z motywem <em>mater dolorosa</em>, co nadaje bohaterce oraz jej doświadczeniom uniwersalny wymiar. Kobieta zostaje bowiem przedstawiona jako cierpiąca matka, która pragnie oszczędzić swemu dziecku męki. Tym samym reprezentuje ona przeżycia i postawę wszystkich matek - świadków udręki swego potomstwa. Pani Rollison jawi się jako skłonna do poświęceń kobieta, bardzo kochająca swego syna i wrażliwa na jego trudną sytuację. Można także dostrzec podobieństwo sytuacji bohaterki do Matki Bożej, co nadaje jej zgryzocie głębszy wymiar. </p><br>