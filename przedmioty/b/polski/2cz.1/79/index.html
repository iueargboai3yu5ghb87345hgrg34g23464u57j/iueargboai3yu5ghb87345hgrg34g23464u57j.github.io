<head><meta charset="UTF-8"></head>
<a style="color:red; font-size:25px;">Zadanie 18</a><br>
<p>Bohaterowie zakładają się o duszę Fausta. Mefistofeles zobowiązuje się do tego, iż będzie służyć bohaterowi i spełniać jego zachcianki. Faust z kolei obiecuje, że jeżeli w pewnym momencie będzie pragnął, by zatrzymać daną chwilę na zawsze, to odda się we władzę diabłu. Mefistofeles jest przekonany o tym, iż wygra i pozyska duszę, natomiast mędrzec wykazuje sceptycyzm, wątpi w działania złego. </p><br><head><meta charset="UTF-8"></head>
<a style="color:red; font-size:25px;">Zadanie 19</a><br>
<p>Faust jest przekonany o tym, że zły nie ma władzy nad ludzkim duchem. Sceptycyzm bohatera wynika z jego postawy, ciągłego dążenia do poznania i poszukiwania. Z tego powodu mędrzec postrzega dary diabła jako nietrwałe, nieprzynoszące spełnienia - wiedza o tym sprawia, że nie mają dla niego jakiejkolwiek wartości. Ponadto mężczyzna zakłada, iż nigdy nie popadnie w gnuśność i nie da omamić się szatanowi. </p><br><head><meta charset="UTF-8"></head>
<a style="color:red; font-size:25px;">Zadanie 20</a><br>
<p>Słowa te wskazują na okoliczności, które muszą zaistnieć, by Faust oddał swą duszę diabłu. Podkreślają one to, że gnuśność oraz chęć zatrzymania danego momentu stają w sprzeczności z człowiekiem poszukującym i dążącym do określonych celów. Z tego też powodu dla Fausta moment ten stanowi koniec jego życia, co wyraża zgoda na oddanie się Mefistofelesowi. </p><br><head><meta charset="UTF-8"></head>
<a style="color:red; font-size:25px;">Zadanie 21</a><br>
<p>Przykładowe cechy Prometeusza u Fausta:</p>
<ul>
<li>troska o innych ludzi i potrzeba wspierania ich; </li>
<li>stawianie sobie wielkich celów i przekraczanie dla nich granic.</li>
</ul>
<p> </p>
<p>Przykładowe cechy Wertera u Fausta:</p>
<ul>
<li>maksymalizm postawy;</li>
<li>sprzeciw wobec konwenansów i zasad;</li>
<li>poczucie niespełnienia;</li>
<li>wewnętrzne rozdarcie.</li>
</ul>
<p> </p>
<p>uzasadnienie swojego stanowiska - część indywidualna </p><br><head><meta charset="UTF-8"></head>
<a style="color:red; font-size:25px;">Zadanie 22</a><br>
<p>Przykładowo:</p>
<p>Według Mariana Szyrockiego Faust reprezentuje  prawdziwe człowieczeństwo ze względu na swoją specyficzną postawę. Nie hamuje go bowiem strach przed siłami;  pragnie zdobyć za pomocą własnych sił szczęście oraz prawdę. Co istotne, nie ogranicza się tylko do troski o swoje potrzeby, lecz chce pomóc także ludzkości - świadczy to o jego podobieństwie do Prometeusza. Docenia życie i umiejętnie wykorzystuje swe zdolności. Jako człowiek popełnia błędy; nie zniechęca się jednak, gdyż wierzy, że może odkryć tajniki świata. W ten sposób w jego postaci ujawnia się całe piękno człowieka, ale także rozmaite jego cechy i dążenia, słabość oraz siła. </p><br>