<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>We fragmencie tym opisano śnienie Senatora, co oznacza, że śpi. Sytuacja ta nie przynosi mu jednak spokoju, odpoczynku, ponieważ dręczą go koszmary. Bohaterowi śni się, że utracił łaskę władcy, przeżywa mękę. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Senator w czasie snu jest bardzo niespokojny, ponieważ cały czas się przewraca. Ponadto spluwa, opędza się od czegoś i wytrząsa ucho palcem, a ostatecznie spada z łóżka na ziemię. Reakcje bohatera świadczą o tym, że dręczą go koszmary, przez co nie czuje się bezpiecznie. Odczuwa więc lęk, zdaje mu się, że coś cały czas coś zakłóca mu spokój. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Na podstawie snu można wywnioskować, iż Senator to człowiek ambitny, który pragnie zaszczytów oraz uznania. Cechuje się poczuciem wyższości oraz niewątpliwą dumą: "Senator w łasce, w łasce, w łasce, w łasce, w łasce. / Ach, niech umrę, niech umrę śród tego szemrania, / Jak śród nałożnic moich łoskotania!". Bohater jawi się jako konformista, któremu zależy tylko na aprobacie i życzliwości władcy - może więc wiele zrobić, by mu się przypodobać. Ponadto jest bojaźliwy, nieufny względem otoczenia; wydaje mu się, iż wszędzie czyhają na niego zagrożenia oraz nieżyczliwi ludzie. Sama zaś możliwość wzbudzenia niechęci cara jest źródłem jego obaw i niepokojów, co świadczy o tym, że jest uległym człowiekiem. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Słowa te wskazują na dwuznaczną postawę osób z otoczenia Senatora, fałsz obecny w ich postawie. Postacie te zachowują się bowiem w uniżony sposób i udają swój szacunek, ale w głębi serca nienawidzą Senatora i gardzą nim. Nie są więc godne zaufania.</p>
<p> </p>
<p>b) Porównanie ludzi do zwierząt buduje atmosferę niepokoju oraz wskazuje na poczucie zagrożenia ze strony innych ludzi, przypomina bohaterowi o tym, że nikomu nie może zaufać. Zestawienie to uwypukla bowiem ich negatywne cechy oraz świadczy o sposobie postrzegania otoczenia przez Senatora. W warstwie symbolicznej akcentuje np. fałszywość ("Damy ogonem skrzeczą jak grzechotniki"), nienawiść ("Lata mi koło nosa / Jak osa."), złośliwość ("[...] ten uśmiech jak pająk wleciał mi do gęby"). </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Motyw snu to temat szczególnie obecny w literaturze romantyzmu, gdyż pozwalał na dostęp do sfery, której nie można odkryć za pomocą rozumu. Ponadto sen umożliwia wniknięcie w siebie oraz głębsze poznanie swych wewnętrznych rozterek. Takie funkcje pełnią nocne rojenia Senatora, które ujawniają jego największe pragnienia oraz obawy. Oddają one także głęboki niepokój bohatera - postrzega swe otoczenie jako zbiór osób fałszywych oraz zawistnych, co podkreślają symboliczne odwołania do zwierząt wywołujących negatywne skojarzenia. </p><br>