<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przedstawione wydarzenia rozgrywają się w ciągu dnia ("To dzień biały! [...]") w nieokreślonym bliżej miasteczku. Uczestnicy wydarzeń to: Karusia, lud, narrator oraz starzec. </p>
<p> </p>
<p>Przebieg wydarzeń:</p>
<ol>
<li>Rozmowa dziewczyny z duchem ukochanego.</li>
<li>Reakcja ludu.</li>
<li>Krytyka starca.</li>
<li>Odpowiedź narratora. </li>
</ol><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Karusia to dziewczyna wywodząca się z ludu. Bohaterka zachowuje się w nietypowy sposób: "To jak martwa opoka / Nie zwróci w stronę oka, / To strzela wkoło oczyma, / To się łzami zaleje; Coś niby chwyta, coś niby trzyma; / Rozpłacze się i zaśmieje". Ponadto zdaje się prowadzić rozmowę ze zmarłym ukochanym, biegnie za nim i upada. Dziewczyna nie ma dobrego kontaktu ze światem, ponieważ czuje się niezrozumiana; ludzie ją wyśmiewają, nie potrafią dostrzec tego, co ona widzi. Karusia cierpi z powodu odejścia Jasia oraz samotności. Jest głęboko nieszczęśliwa, dlatego pragnie śmierci, by połączyć się z ukochanym. Odczuwa także niepokój oraz smutek. </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Fragment opisujący wygląd ducha: </p>
<p><em>Ach, to on! lica twoje, oczki twoje!</em></p>
<p><em>Twoja biała sukienka!</em></p>
<p> </p>
<p><em>I sam ty biały jak chusta,</em></p>
<p><em>Zimny, jakie zimne dłonie!</em></p>
<p> </p>
<p>uzasadnienie swojego zdania - część indywidualna </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Obecność Jasia stanowi przejaw rzeczywistości duchowej, która nie jest dostępna dla każdego człowieka. Wpływa także na nastrój utworu, ponieważ wprowadza atmosferę charakterystyczną dla ballad - przesyconą tajemnicą. Można powiedzieć, że potwierdza przekonanie wyrażone przez lud oraz narratora o tym, że pewną sferę da się dostrzec wyłącznie za pomocą serca. Tym samym pojawienie się zjawy niejako zmusza bohaterów do określenia swego stanowiska względem tej sytuacji, a co za tym idzie - także światopoglądu.   </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Według Karusi ludzie nie rozumieją jej sytuacji, lecz szydzą z niej i są okrutni:</p>
<p><em>Źle mnie w złych ludzi tłumie,</em></p>
<p><em>Płaczę, a oni szydzą; </em></p>
<p><em>Mówię, nikt nie rozumie;</em></p>
<p><em>Widzę, oni nie widzą!</em></p>
<p> </p>
<p> </p>
<p>Prości ludzie zdają się wierzyć bohaterce, uznają istnienie innej rzeczywistości:</p>
<p><em>"Mówcie pacierze! - krzyczy prostota - </em></p>
<p><em>Tu jego dusza być musi.</em></p>
<p><em>Jasio być musi przy swej Karusi,</em></p>
<p><em>On ją kochał za żywota!</em></p>
<p> </p>
<p> </p>
<p>Starzec jest sceptyczny względem doświadczeń bohaterki. Podważa ich wiarygodność, postrzega je jako brednie, które przeczą sile rozumu:</p>
<p><em>"Ufajcie memu oku i szkiełku,</em></p>
<p><em>Nic tu nie widzę dokoła.</em></p>
<p> </p>
<p><em>Duchy karczemnej tworem gawiedzi,</em></p>
<p><em>W głupstwa wywarzone kuźni.</em></p>
<p><em>Dziewczyna duby smalone bredzi,</em></p>
<p><em>A gmin rozumowi bluźni". </em></p>
<p> </p>
<p> </p>
<p>Narrator przychyla się do stanowiska Karusi, wierzy w to, że dziewczyna widzi zmarłego Jasia:</p>
<p><em>Czucie i wiara silniej mówi do mnie</em></p>
<p><em>Niż mędrca szkiełko i oko. </em></p>
<p> </p>
<p> </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Motto przypomina o tym, że wrażliwość oraz uczucia pozwalają na osiągnięcie nowej perspektywy. Zapewniają bowiem dostęp do świata, którego człowiek nie może poznać za pomocą rozumu - ze względu na jego duchowy charakter. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Utwór jak i kadr przedstawiają kobietę, która doświadczyła utraty swego wybranka. Mimo jego odejścia nadal wyczuwa obecność ukochanego, nawiązuje z nim kontakt. Świadczy to o sile uczucia oraz wrażliwości bohaterki na świat duchowy. </p><br>