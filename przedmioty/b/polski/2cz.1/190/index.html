<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Bohaterem utworu jest poeta. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Czynności:</p>
<ul>
<li><em>cierpi; </em></li>
<li><em>wychodzi;</em></li>
<li><em>rozpina;</em></li>
<li><em>zapina;</em></li>
<li><em>wraca;</em></li>
<li><em>chrząka;</em></li>
</ul>
<p> </p>
<p>Czynności te są sprzeczne z romantyczną wizją poety. Odwołują się bowiem do banalnych, przyziemnych kwestii. Artysta nie poświęca się więc istotnym kwestiom, nie jest także wielkim przewodnikiem narodu. Pisanie stanowi zawód - nie misję. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Zapis godzin ukonkretnia przedstawioną sytuację. Świadczy również o tym, że przedstawiony w utworze poeta traktuje tworzenie jako swoją pracę w ściśle wyznaczonych porach, nie zaś jako misję czy poświęcenie. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Kontekst powstania utworu sugeruje, iż opisany w tekście poeta nie cieszy się swobodą artystyczną. Nie ma więc wpływu na charakter swych dzieł ani przekazywane idee, ponieważ muszą być one zgodną z wolą partii. Tym samym działalność poetycka przestaje być wyrazem indywidualizmu jednostki, a budzi raczej skojarzenia ze zwykłym wypełnianiem obowiązków w pracy. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Andrzej Bursa odwołuje się w utworze do rzeczywistości komunistycznej, którą kształtowały wpływy Związku Radzieckiego - aluzję stanowi słowo pochodzące z języka rosyjskiego ("apiat"). Ówczesna sytuacja polityczno-historyczna zmieniła także charakter sztuki - miała ona odwoływać się do określonej estetyki oraz idei, co ograniczało swobodę artystyczną. Wiersz Bursy to przejaw buntu przeciwko socrealizmowi oraz znanej mu rzeczywistości.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Fraza rozpoczynająca i kończąca utwór nawiązuje do romantycznego dzieła, jednak w utworze Bursy nabiera ironicznej dwuznaczności. U Mickiewicza słowa te (Nazywam się Milijon - bo za milijony / Kocham i cierpię katusze") świadczą o szczególnej roli poety, który niejako reprezentuje całą zbiorowość i staje się jej przewodnikiem; odczuwa także cierpienie wszystkich ludzi. Z kolei w wierszu poety zyskują przewrotne znaczenie, ponieważ mogą sugerować, że dla poety najważniejsze są korzyści materialne, których źródłem staje się twórczość literacka. Poezja przestaje więc być oznaką natchnienia, a staje się dziedziną podporządkowaną wyrachowaniu i narzuconym regułom. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Ironia, obecna w utworze Andrzeja Bursy, wskazuje na dystans względem ukazanej rzeczywistości oraz zaprezentowanego typu poety. Dwuznaczność wprowadza już sam początek utworu ("Poeta cierpi za miliony"), który może sugerować, że postawa artysty nie jest przejawem wielkich idei, lecz prostej kalkulacji, dostosowywania się do otoczenia. Twórca nie cierpiałby więc za naród, lecz za określone wynagrodzenie. Ironiczne staje się również wskazanie konkretnych godzin, w których poeta przeżywa mękę ("od 10 do 13.20 / O 11.10 uwiera go pęcherz"), co sugeruje pewną degradację romantycznego wzorca artysty natchnionego. </p><br>