<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Nastrój wiersza jest pełen tajemniczości, grozy i niepokoju. Pomaga go zbudować sposób przedstawienia zdarzeń, które poznajemy zarówno dzięki relacji narratora (pierwsza i ostatnia zwrotka), jak i samych bohaterów. Dzięki temu zabiegowi odbiorca ma wrażenie, że wydarzenia rozgrywają się niejako na jego oczach. Wpływ ma również tempo akcji, które zostaje podkreślone poprzez stosunkowo krótkie wersy (zazwyczaj 9-sylabowe) oraz rymy dokładne. Zabiegi te zwiększają dynamikę wypowiedzi i uwypuklają jej dramatyzm. Na nastrój ma również ukazany czas i miejsce zdarzeń. Rozgrywają się one o zmroku w tajemniczym lesie, który nie jest naturalną domeną życia człowieka, a przez to wydaje się być groźny, obcy i nieoswojony:</p>
<p>"Czyj galop tak tętni w wichurze i ćmie?<br/>To ojciec z swym synem na koniu w cwał rwie,<br/>to ojciec swe dziecię w czas wiezie spóźniony<br/>i grzeje, ogarnia mocnymi ramiony."</p>
<p>. Tajemniczość uwypukla również jeden z bohaterów utworu - król olch, który jest postacią na poły fantastyczną, lecz według chłopca realną. Utwór kończy się nagle - dramatyczną relacją chłopca, niemocą ojca i w końcu - śmiercią. Odbiorca do końca tak naprawdę nie jest w stanie zdecydować, co tak naprawdę było przyczyną śmierci dziecka, Budzi to dodatkowy niepokój:</p>
<p>"Strach ojca porywa. Ostrogą spiął konia,<br/>wiatr ściga - a dziecko majaczy w ramionach.<br/>I dopadł wrót domu, nim zeszedł świt.<br/>Na rękach syn jego już nie żył. Już stygł." </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p><strong>Elementy świata przedstawionego ballady:</strong></p>
<p><strong>Czas akcji:</strong>  wieczór i noc</p>
<p><strong>Miejsce akcji:</strong> las</p>
<p><strong>Bohaterowie:</strong> ojciec, syn, król elfów</p>
<p><strong>Przebieg wydarzeń z punktu widzenia ojca:</strong></p>
<p>Ojciec wiezie o zmroku swojego ciężko chorego syna. Pędzą na koniu przez las, ponieważ dziecko jest w złym stanie. Nagle chłopiec zaczyna się dziwnie zachowywać. Odwraca wzrok i mówi mu, że widzi króla olch, który wzywa go do siebie. Ojciec jest przerażony, ponieważ sądzi, że syn majaczy z powodu gorączki. Niestety nie udaje się uratować dziecka. Chłopiec umiera w jego ramionach.</p>
<p> </p>
<p><strong>Przebieg wydarzeń z punktu widzenia syna:</strong></p>
<p>Ojciec wiezie syna na koniu przez las. Pędzą do domu, ponieważ dziecko jest chore. Panuje mrok i chłopiec widzi wśród drzew króla olch, który wzywa go do siebie. Odwraca wzrok, ponieważ się boi. Ojciec nie rozumie syna, ponieważ nie widzi i nie słyszy tajemniczej istoty. Chłopiec boi się, lecz nie może liczyć na zrozumienie i ratunek od ojca. Sytuacja coraz bardziej się pogarsza, ponieważ do króla dołączają jego córki, które również wabią chłopca. W pewnym momencie dziecko krzyczy, że porywa go król i w tym momencie umiera. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>a)</strong></p>
<table border="1" style="border-collapse: collapse;width: 713px;height: 58px;">
<tbody>
<tr>
<td style="width: 102px;"> </td>
<td style="width: 301px;"><strong>syn</strong></td>
<td style="width: 299px;"><strong>ojciec </strong></td>
</tr>
<tr>
<td style="width: 102px;"><strong>Co widzi?</strong></td>
<td style="width: 301px;">króla elfów w koronie i płaszczu ("- Nie widzisz mój ojcze, jak elf nas dogania?/ Król elfów w koronie... i wlecze swój płaszcz...")</td>
<td style="width: 299px;">mgłę("- Mój synku, mgła wstała, mgła wlecze się, patrz!") i trzy wierzby, które szarzeją w mroku ("To stare trzy wierzby szarzeją przez mrok.")</td>
</tr>
<tr>
<td style="width: 102px;"><strong>Co słyszy?</strong></td>
<td style="width: 301px;">wezwania króla elfów ("- Mój ojcze, mój ojcze, czyś tego nie słuchał,/ co elf mi obiecał, naszeptał do ucha?")</td>
<td style="width: 299px;">wiatr ruszający w olszynach liście ("- Uspokój się, synku, uspokój się, mały,/ to wiatr tak w olszynach liść rusza, liść stlały.")</td>
</tr>
</tbody>
</table>
<p> </p>
<p><strong>b)</strong></p>
<p>Dwie perspektywy postrzegania tej samej historii są charakterystycznym elementem literatury okresu burzy i naporu. Wyrażała ona bowiem bunt przeciwko oświeceniowemu racjonalizmowi, którego przedstawicielem jest tutaj ojciec. Przeciwstawiona jest mu postać dziecka, którym kierują uczucia i intuicja. Dzięki nim ma on dostęp do prawd niedostępnych dla poznania rozumowego. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Inspiracją wykorzystaną w utworze, która była charakterystyczna dla tego okresu, były podania i wierzenia ludowe. Tutaj zostało twórczo przetworzone podanie znane z mitologii germańskiej, mówiące o elfach porywających dzieci. Na skutek pomyłki tłumacza, który przekładał baśń z języka duńskiego na niemiecki, w niemieckojęzycznym tłumaczeniu króla elfów przemianowano na króla olch. Sama postać tajemniczego króla ma duże znaczenie dla interpretacji utworu. Nie tylko zwiastuje on rychłą śmierć chłopca, a co za tym idzie sugeruje bezsensowność wysiłków ojca, ale również pokazuje dwa typy interpretacji świata. Wiersz powstał w okresie "burzy i naporu", który zapowiadał nadchodzącą epokę romantyzmu. Zgodnie z jej założeniami, dzieci, obok szaleńców i poetów, były istotami wrażliwymi na tyle, by móc dostrzec prawdy niedostrzegalne dla rozumu i doświadczenia. Król elfów zapowiada zatem nowy typ postrzegania rzeczywistości za pomocą uczyć, wiary i serca, któremu przeciwstawione jest poznanie oświeceniowe, którego symbolem stał się ojciec umierającego chłopca. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p><strong>a)</strong></p>
<p>Utwór składa się z fragmentów narracyjnych oraz dialogowych. Narracja wprowadza akcję utworu, a także kończy go, zatem fragmenty narracyjne znajdują się w pierwszej i ósmej zwrotce. Pomiędzy nimi znajduje się dialog prowadzony przez ojca i syna, który jest przeplatany wypowiedziami króla elfów (zwrotki nr 3, 5 i 7). </p>
<p> </p>
<p><strong>b)</strong></p>
<p>Dzięki graficznemu zróżnicowaniu wypowiedzi postaci możliwa jest identyfikacja poszczególnych bohaterów utworu. Dialog ojca i syna wydzielony jest przy pomocy myślników, natomiast wypowiedzi króla elfów zostały ujęte w cudzysłów. Zabieg ten sugeruje, że tajemnicza postać nie należy do świata rzeczywistego. </p>
<p> </p>
<p><strong>c)</strong></p>
<p>Zastosowana interpunkcja oddaje tajemniczy i pełen grozy charakter opowieści. Pytania retoryczne wprowadzają niepokój oraz umożliwiają przedstawienie dalszej części wiersza. Za pomocą cudzysłowu przytoczone są wypowiedzi króla elfów, natomiast myślniki wprowadzają dialog ojca z synem. Wielokropek urywający poszczególne wypowiedzi świadczy o ich silnie emocjonalnym charakterze. Podobną funkcję spełnia tutaj wykrzyknik. </p>
<p> </p>
<p><strong>d)</strong></p>
<p>Stworzony nastrój, pełen tajemniczości i grozy, ma istotne znaczenie dla utworu. Wpływa on bowiem na odczucia odbiorcy czytającego utwór, a więc konstytuuje jego odbiór.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Natura w balladzie pomaga zbudować nastrój utworu. Jest zatem jego integralną częścią. To również ona staje się przedmiotem sporu ojca i syna. Ojciec przy jej pomocy próbuje przeforsować swoje racjonalne podejście do zaistniałej sytuacji. Jednak poszczególne jej elementy są na tyle nieoczywiste, że mogą one powodować u dziecka omamy, które potęguje gorączka. Wiatr, mrok i mgła wzbudzają zarówno strach ojca, jak i syna. Można zatem uznać ją za jednego z bohaterów utworu. Nie jest bowiem wyłącznie tłem ich działań. </p><br>