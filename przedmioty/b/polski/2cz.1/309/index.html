<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>a) Przykładowo: </p>
<ul>
<li>I. -&gt; <em>Pożegnanie wojownika</em>; W części tej mówiący zwraca się do zmarłego generała ("Czemu, Cieniu, odjeżdżasz, ręce złamawszy na pancerz"). Jest tutaj także zawarty opis pochówku. </li>
<li>II.-IV. -&gt; <em>Kondukt</em>; W części tej zostają przedstawieni ludzie idący w kondukcie: panny żałobne oraz chłopcy; dominują formy czasu teraźniejszego (<em>idą, przyczynia, biją, wchodzą, wychodzą</em>).</li>
<li>V.-VI. -&gt; <em>Wieczność idei</em>; zmienia się perspektywa czasowa, gdyż na znaczeniu zyskuje przyszłość (<em>przyjdzie, zeprzem, powleczem</em>), do głosu dochodzi także zbiorowość, która potwierdza nieśmiertelność pewnych idei.</li>
</ul>
<p> </p>
<p>b) Bohaterowie poszczególnych części:</p>
<ul>
<li>Bem;</li>
<li>uczestnicy konduktu;</li>
<li>zbiorowość. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Bem spoczywa otoczony pochodniami - jego ręce są złożone na pancerzu. Zmarłemu towarzyszy także jego miecz opleciony wawrzynem oraz gromnice. W pochodzie znajdują się ludzie, którzy prowadzą sokoła oraz konia zmarłego. W czasie tej uroczystości można dostrzec proporce oraz usłyszeć dźwięk trąb. Wyrazista jest obecność płaczek - jedne podnoszą ramiona, inne zaś zbierają swe łzy, kolejne szukają drogi lub tłuką naczynia. Chłopcy uderzają o topory lub w tarcze. Odwołanie się do rytuałów charakterystycznych dla rycerskiego pogrzebu podkreśla rangę tego wydarzenia, uwzniośla je. Potwierdza również wybitność zmarłego - wielkiego wojownika. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>a) Przybranie formy liczby mnogiej sugeruje przyjęcie szczególnej perspektywy - zbiorowości. Świadczy to o poczuciu wspólnoty oraz jedności, stanowi także zachętę, by podążać naprzód i pokonywać granice: "I powleczem korowód, smęcąc ujęte snem grody". </p>
<p>b) W utworze Norwida grób nie jest końcem życia, ponieważ poeta sugeruje jego przekroczenie: "Dalej - dalej - aż kiedy stoczyć się przyjdzie do grobu / I czeluście zobaczym czarne, co czyhają za drogą, / Które aby przesadzić Ludzkość nie znajdzie sposobu, / Włócznią twego rumaka zeprzem, jak starą ostrogą...". Śmierć Bema, jednostki wielkiej i wybitnej, nie świadczy o tym, że jego dzieło popadnie w zapomnienie. Wręcz przeciwnie: dziedzictwo pozostaje wieczne i będzie mieć realny wpływ na żyjących oraz przyszłość. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Elementy obrazowania apokaliptycznego: </p>
<ul>
<li>grób;</li>
<li>czeluść;</li>
<li>gwiazda niemogąca spaść;</li>
<li>niebo; </li>
<li>księżyc;</li>
<li>rumak;</li>
</ul>
<p> </p>
<p>Odniesienia te świadczą o nadaniu śmierci wojownika szczególnego znaczenia, ponieważ wskazane elementy wiążą się z końcem czasów. Wprowadzają także poczucie niepewności oraz tajemnicy, przejścia w sferę metafizyczną. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Elementy charakterystyczne dla rapsodu: </p>
<ul>
<li>ma podniosły styl -&gt; "Czemu, cieniu, odjeżdżasz, ręce złamawszy na pancerz, / Przy pochodniach, co skrami grają około twych kolan?"</li>
<li>sławi wybitną jednostkę -&gt; jest poświęcony pamięci Bema;</li>
</ul>
<p> </p>
<p>Taka stylistyka podkreśla wyjątkowość bohatera oraz jego wielkość. Zostaje on przedstawiony jako wybitna jednostka, która zasługuje na upamiętnienie oraz cześć ze względu na swą odwagę oraz osiągnięcia. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<table border="1" style="border-collapse: collapse;width: 901px;height: 506px;">
<tbody>
<tr style="text-align: center;">
<td style="width: 300.4px;height: 34px;"> </td>
<td style="background-color: #99cccc;width: 292.4px;height: 34px;"><strong><em>Pieśń o śmierci Bolesława</em></strong></td>
<td style="background-color: #99cccc;width: 298.8px;height: 34px;"><strong><em>Bema pamięci żałobny rapsod </em></strong></td>
</tr>
<tr style="text-align: center;">
<td style="background-color: #ccffff;width: 300.4px;height: 160px;">sposób przedstawienia bohaterów</td>
<td style="width: 292.4px;height: 160px;text-align: center;">Bolesław jawi się jako wielki i kochany władca, którego śmierć stanowi niepowetowaną stratę dla narodu. Podmiot liryczny podkreśla jego sławę, męstwo, zacność. Jest więc to wybitna jednostka. </td>
<td style="width: 298.8px;height: 160px;text-align: center;">Bem zostaje przedstawiony jako wielki wojownik, który jest żegnany ze wszystkimi honorami. Odchodzi niczym rycerz, ponieważ w ostatniej drodze towarzyszy mu miecz opleciony wawrzynem (symbole waleczności oraz zwycięstwa), koń i sokół. Jest także opłakiwany i żegnany przez uczestników procesji.</td>
</tr>
<tr style="text-align: center;">
<td style="background-color: #ccffff;width: 300.4px;height: 105px;">rola i znaczenie pogrzebu</td>
<td style="width: 292.4px;text-align: center;height: 105px;">Pogrzeb jest pożegnaniem się rodaków z wielkim władcą. Przypomina on także o trudnej sytuacji państwa, które zostało nagle pozbawione troskliwego opiekuna. </td>
<td style="width: 298.8px;text-align: center;height: 105px;">Pogrzeb stanowi pożegnanie wybitnej jednostki. Staje się także źródłem refleksji na temat jej dziedzictwa - mimo odejścia Bema jego dokonania będą wpływać na kolejne pokolenia i prowadzić naród.</td>
</tr>
<tr style="text-align: center;">
<td style="background-color: #ccffff;width: 300.4px;height: 34px;">znaczenie bezpośredniego zwrotu / podobny zabieg u Norwida</td>
<td style="width: 292.4px;text-align: center;height: 34px;">Bezpośredni zwrot ma uświadomić adresatowi wielkość straty. Podmiot liryczny zachęca go do okazania smutku.</td>
<td style="width: 298.8px;text-align: center;height: 34px;">Za zabieg o podobnej funkcji można uznać zastosowanie 1. os. lm, które sugeruje, że podmiot wypowiada się w imieniu zbiorowości. Zachęca swych rodaków do określonej postawy.</td>
</tr>
<tr style="text-align: center;">
<td style="background-color: #ccffff;width: 300.4px;height: 70px;">styl wypowiedzi</td>
<td style="width: 292.4px;text-align: center;height: 70px;">Styl wypowiedzi jest podniosły, poważny, jednak zdaje się być bardziej emocjonalny. Świadczy o tym obecność wykrzyknień oraz pytań retorycznych.</td>
<td style="width: 298.8px;text-align: center;height: 70px;">Styl wypowiedzi jest podniosły, patetyczny, odwołuje się on także do symboliki rycerskiej oraz apokaliptycznej, bogatej metaforyki.  </td>
</tr>
</tbody>
</table><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br>