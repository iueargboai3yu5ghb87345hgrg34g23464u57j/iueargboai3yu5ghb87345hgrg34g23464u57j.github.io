<head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Pojęcia te odnoszą się do sztuki, która powinna wypływać z miłości. Jej doskonałość - według Norwida - zapewnia jedność Ducha oraz Litery. Pierwsze pojęcie odnosi się do istoty dzieła - jego treści; drugie zaś - do formy, nadanego kształtu. Elementy te tworzą pełnię oraz stają się źródłem doskonałości sztuki.</p>
<p> </p>
<p>b) Muzyka polskiego kompozytora zostaje zestawiona z Fidiaszem, Dawidem, Ajschylosem. Reprezentują oni inne dziedziny twórczości, którymi są rzeźba oraz literatura. Wszystkie postacie łączy to, iż są artystami tworzącymi wielkie oraz ponadczasowe dzieła, wyróżniające się doskonałością. Stają się więc znakiem pełni i perfekcji, potwierdzają przedstawioną przez Norwida refleksję na temat tworzenia. </p>
<p> </p>
<p>c) Odrzucenie jest zjawiskiem wynikającym z charakteru rzeczywistości - spotyka autorów oraz ich dzieła, które są doskonałe. Świat doczesny jest bowiem ułomny, skażony niedoskonałością, o czym świadczy wyróżnione słowo "BRAK". Nie potrafi przyjąć, docenić prawdziwego dzieła, które niejako uzupełnia ten niedostatek. </p>
<p> </p>
<p>d) Wartości:</p>
<ul>
<li>miłość;</li>
<li>pełnia;</li>
<li>treść;</li>
<li>forma;</li>
<li>doskonałość. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>a) Fragmenty:</p>
<p><em>I znów widzę, acz dymem oślepian, </em></p>
<p><em>Jak przez ganku kolumny </em></p>
<p><em>Sprzęt podobny do trumny</em></p>
<p><em>Wydźwigają... runął... runął - Twój fortepian!</em></p>
<p> </p>
<p><em>Ten sam - runął - na bruki z granitu!</em></p>
<p><em>- I oto: jak zacna myśl człowieka,</em></p>
<p><em>Poterany jest gniewami ludzi,</em></p>
<p><em>Lub jak - od wieka</em></p>
<p><em>Wieków - wszystko, co zbudzi!</em></p>
<p><em>I - oto - jak ciało Orfeja</em></p>
<p><em>Tysiąc Pasyj rozdziera go w części;</em></p>
<p><em>A każda wyje "Nie ja!...</em></p>
<p><em>Nie ja" - zębami chrzęści - </em></p>
<p> </p>
<p>b) Opis Norwida podkreśla dramatyzm oraz tragizm tego wydarzenia. Wskazuje to na emocjonalny stosunek podmiotu lirycznego do zniszczenia fortepianu, który staje się symbolem wielkiej sztuki oraz piękna. Uczucia wypowiadającego się akcentują wykrzyknienia ("Lub jak - od wieka / Wieków - wszystko, co zbudzi!") oraz wielokropki ("Wydźwigają... runął... runął [...]"). Zastosowane środki graficzne świadczą o niedowierzaniu mówiącego oraz grozie wywołanej brutalnym potraktowaniem instrumentu: "Wydźwigają... runął... runął - Twój fortepian!", oddają gwałtowność sytuacji.</p>
<p> </p>
<p>c) Zniszczenie fortepianu wywołuje skojarzenia z bezradnością wobec bezwzględnego i brutalnego postępowania wroga, próbą unicestwienia tożsamości Polaków. Jest to więc to w pewnym stopniu aluzja do klęski powstań Polaków, które nie przyniosły oczekiwanego sukcesu, lecz zostały zduszone.</p>
<p> </p>
<p>d) Norwid w utworze opisuje wyrzucenie fortepianu artysty na bruk. Słowa "Ideał - sięgnął bruku" mają tym samym znaczenie dosłowne i metaforyczne: można je rozumieć także jako upadek, podeptanie czegoś wartościowego. Sugeruje to naruszenie wartości, jednak odrzucenie oraz niezrozumienie ich nie jest trwałą sytuacją. Cytat: "[...] Ciesz się późny wnuku!" świadczy o tym, że zdarzenie to nie stanowi klęski; jest zapowiedzią przyszłego triumfu nieśmiertelnych dzieł kompozytora, które odmienią świat.  </p>
<p> </p>
<p> </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Przykładowo:</p>
<p>Według Norwida wielka sztuka nie zostaje właściwe przyjęta przez świat oraz ludzi. Jest bowiem doskonała, zaś w rzeczywistość doczesną wpisany jest brak, a więc pewna skaza: "Piętnem tego globu - niedostatek: / Dopełnienie?... go boli!...". Z tego powodu doskonałe dzieło bardzo często spotyka się z brakiem zrozumienia oraz obojętnością odbiorców. W szerszej perspektywie jednak genialna sztuka z czasem wpływa na rzeczywistość i ją kształtuje, a co mogą wskazywać słowa: "[...] Ciesz się, późny wnuku!...".  </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Przykładowo:</p>
<p>Według poety muzyce Chopina można przypisać wartości patriotyczne. Norwid dostrzega bowiem w twórczości Chopina odwołanie do ideałów polskości: "I była w tym Polska, od zenitu / Wszechdoskonałości dziejów / Wzięta, tęczą zachwytu -- / Polska przemienionych kołodziejów!". Poeta wierzy, że dzieła kompozytora mogą doprowadzić do przemiany rodaków. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
Indywidualne<br>