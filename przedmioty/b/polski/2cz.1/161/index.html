<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Konrad Wallenrod staje się bohaterem tragicznym z powodu wybranej metody walki. Jest ona sprzeczna z etosem rycerskim oraz regułami chrześcijaństwa. Odwołuje się bowiem do podstępnych działań, zbrodni i kłamstwa, wymaga zapomnienia o jakichkolwiek zasadach moralnych. Tragizm bohatera jest także efektem wyrzeczeń, których dokonuje Konrad: rezygnuje ze szczęśliwego życia rodzinnego, honoru, czystości duszy. Staje się człowiekiem osamotnionym, który nie może ujawnić, kim tak naprawdę jest. Wszystkie te czynniki wpływają na rozdarcie wewnętrzne mężczyzny. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowe fragmenty:</p>
<ul>
<li><em>Dążąc do urzeczywistnienia celu obdarzonego najwyższą sankcją moralną, musi wybrać sposób walki, który splami jego honor rycerski: musi dopuścić się kłamstwa i zbrodni. Wybiera sposób działania niemieszczący się w granicach chrześcijańskiego etosu rycerza - niczym zamaskowany skrytobójca zadaje wrogowi "cios w plecy".</em></li>
<li><em>Wallenrod staje przed koniecznością zabijania z ukrycia, działa z "zasłoniętą" twarzą - to jest dla niego tym bardziej bolesne, że - jak się dowiadujemy - swój prestiż zdobył przecież, walcząc otwarcie w turniejach na dworach Europy.</em></li>
<li><em>[...] Konrad musi brać udział w wielu przedsięwzięciach budzących w nim odrazę: zachowanie "czystych rąk w realizacji jego planu jest trudno wyobrażalne.</em></li>
</ul><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>"Poczucie splugawienia własnej duszy" polega na tym, że  bohater musi postępować w sposób sprzeczny ze swoją moralnością oraz zasadami chrześcijaństwa. Traci więc w ten sposób swoją godność oraz czystość duszy, gdyż konieczne jest działanie podstępem, a nawet zbrodnia. Przestaje być także człowiekiem honoru. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Istota sprzeczności polega na tym, że pojęcia te odwołują się do dwóch odmiennych porządków i systemów wartości. Makiawelizm zaleca bowiem stosowanie podstępnych metod; wykorzystuje więc fałsz oraz pozory. Jest to sprzeczne z chrześcijańskim rodowodem bohatera, ponieważ religia ta akcentuje znaczenie prawdy, uczciwości i dobroci względem drugiego człowieka. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br>