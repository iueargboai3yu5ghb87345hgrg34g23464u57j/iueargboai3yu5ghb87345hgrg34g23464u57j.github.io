<head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Relacja łącząca Kordiana z Laurą nie stanowi przejawu porozumienia dusz ani szczęśliwej miłości. Dziewczyna zdaje się być zdystansowana względem młodzieńca, zachowuje się w nieco szyderczy sposób. Nie docenia wrażliwości bohatera, nie rozumie także jego przeżyć wewnętrznych. Kordian stara się w rozmowie z nią poruszyć głębokie tematy, jednak bohaterka zdaje się ignorować jego próby, gdyż przerywa mu: "Usiądźmy w alei. / Któż z nas pierwszy obaczy gwiazdę dobrze znaną?...". Jest zaskoczona rozgoryczeniem młodzieńca, ale nie zwraca uwagi na jego niepokojące słowa świadczące o wewnętrznych rozterkach. Odczuwa względem Kordiana wyższość, nie traktuje go także w poważny sposób: "Gdybym też dziecię płochym szyderstwem zabiła?". Kordian z kolei wykazuje zaangażowanie emocjonalne. Pragnie nawiązać ze swą wybranką głębszą więź, jawnie okazuje także swe uwielbienie: "Odmiatam i kruszę / Gałązki, ciernie, chwasty spod stóp twoich, pani. - / Cierń, co mi zrani rękę, nikogo nie zrani!". Próbuje również odsłonić przed nią swoje wnętrze i przeżycia. </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Uczucia targające Kordianem: </p>
<ul>
<li>niepokój;</li>
<li>rozczarowanie;</li>
<li>smutek</li>
<li>zwątpienie;</li>
<li>rozgoryczenie;</li>
<li>rozpacz.</li>
</ul>
<p> </p>
<p>Na podstawie uczuć, które targają bohaterem, można powiedzieć, że jego nastrój jest pesymistyczny. Kordian odczuwa silne rozterki duchowe, rzeczywistość nie zapewnia mu spokoju ani poczucia spełnienia. Odczuwa także brak nadziei oraz tęsknotę za wzniesieniem się ponad rzeczywistość. </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Laura zdaje się doceniać próby poetyckie Kordiana, wspomina o jego talencie. Jej surowa ocena dotyczy wyłącznie innych wierszy, nie wyraża się zaś niepochlebnie na temat twórczości młodzieńca. Odmienna jest zaś ocena Kordiana. Dla niego ten typ działalności staje się wręcz źródłem cierpienia i rozczarowania. </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Aluzja ta wskazuje na rozterki dręczące Kordiana, stan jego ducha. Zapowiada także dalsze losy bohatera oraz jego wędrówkę i poszukiwanie odpowiedzi na pytanie o sens życia. </p><br><head><meta charset="UTF-8"></head>
<a style="color:red; font-size:25px;">Zadanie 9</a><br>
<p>Zestawienie to służy zilustrowaniu szczególnej sytuacji bohatera oraz jego rozterek; bohater zestawia siebie z wielkimi jednostkami. W przeciwieństwie do Edypa nie potrafi on jednak poznać wszystkich zagadek rzeczywistości - jest więc bezradny. Z kolei odwołanie się do Kolumba świadczy o potrzebie odkrycia nowych dróg i podjęciu wyzwań. </p><br><head><meta charset="UTF-8"></head>
<a style="color:red; font-size:25px;">Zadanie 10</a><br>
<p>Bohater cierpi na Weltschmerz, ponieważ: </p>
<ul>
<li>odczuwa pesymizm;</li>
<li>jest zmęczony swą egzystencją i odczuwa jej bezsens;</li>
<li>rozważa sens samobójstwa;</li>
<li>uważa, że rzeczywistość go ogranicza. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 11</a><br>
<p>Natura może mieć znaczący wpływ na człowieka. Sceneria spotkania Kordiana oraz Laury odzwierciedla bowiem pesymistyczny nastrój bohatera. Przyroda uświadamia mu także istnienie tajemnic, które kryje nieprzenikniony świat, prowokuje go do refleksji: "Zapytaj się drzew, pani, dlaczego w jesieni / Szronem dotknięte, noszą liście purpurowe? / To tajemnica szronu...". Odwoływanie się do świata przyrody podkreśla także rozterki wewnętrzne bohatera ("[...] szara leci chmura") oraz uzewnętrznia jego wrażliwość, umożliwia także doświadczenie piękna: "Ciemny się błękit nieba wyświeca za mgłami, / Ach księżyc! patrz tam, pani! księżyc srebrny, pełny / Stanął i patrzy na nas; chmur srebrzyste wełny / Spadły nań - leci, jakby wyrywał się z chmury". </p><br><head><meta charset="UTF-8"></head>
<a style="color:red; font-size:25px;">Zadanie 12</a><br>
<p>Kordian ma cechy bohatera werterycznego, ponieważ: </p>
<ul>
<li>wyróżnia się wrażliwością oraz skupieniem na swych przeżyciach wewnętrznych;</li>
<li>czuje się niezrozumiany przez otoczenie;</li>
<li>przeżywa miłosne rozczarowanie;</li>
<li>poszukuje idei, która nada jego egzystencji sens;</li>
<li>ma refleksyjną naturę. </li>
</ul><br>