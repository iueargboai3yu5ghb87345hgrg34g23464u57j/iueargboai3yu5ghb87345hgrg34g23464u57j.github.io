<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Stwórca zostaje przedstawiony jako wielki i potężny Pan wykreowanego świata. Ziemia zachwyca swym pięknem, różnorodnością, mimo zachodzących przemian pozostaje tak samo cudowna jak w dniu powstania. Bóg oraz Jego dzieła są wzniosłe, lecz również niepojęte; nikt nie może przeniknąć zamysłów Najwyższego - nawet Aniołowie. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Przykładowe sformułowania:</p>
<ul>
<li><em>niepojęcie wzniosłe dzieła; </em></li>
<li><em>posłańcy twoi, Panie, sławią spokojny bieg twojego dnia.;</em></li>
<li><em>żaden zgłębić cię nie może.</em></li>
</ul>
<p> </p>
<p>Sformułowania te wskazują na podziw oraz szacunek Aniołów. Dostrzegają oni wielkość dzieła Pana. Bóg oraz Jego zamiary są - według mówiących - nieprzeniknione. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Mefistofeles nie chce wypowiadać się na temat słońca i światów. Wykazuje natomiast zainteresowanie człowiekiem oraz jego postawą. Dostrzega jego osobliwość oraz to, że od momentu powstania nie podlega znaczącym zmianom. Człowiek bowiem, mimo rozumu, przypomina czasem bardziej zwierzę niż istotę wyróżnioną tym niezwykłym darem. Chociaż jest ograniczony, wyróżnia się ciekawością i pragnie zgłębić wielkie tajemnice. Mefistofeles wyraża swe zdanie w powściągliwy oraz pokorny sposób ("Wybacz, wysokich słów nie umiem składać, i niech mnie nawet ten cały krąg wyszydzi; mój patos z pewnością być cię rozśmieszył [...]"). Jego słowa wyróżniają się plastycznością (porównanie do świerszcza) oraz konkretnością i uporządkowaniem myśli. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Mefistofeles - w przeciwieństwie do Archaniołów - nie poświęca uwagi tajemnicom oraz niezwykłości świata. Dostrzega za to mękę ludzi, która wynika - paradoksalnie - z daru rozumu. Archaniołowie wychwalają różnorodność świata, zaś Mefistofeles podkreśla ciekawość człowieka mimo jego niewątpliwych ograniczeń. Bohaterowie ci różnią się więc punktem widzenia oraz tym, co budzi ich zainteresowanie. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Słowa te świadczą o szczególnym miejscu człowieka na świecie. Bóg przeznaczył dla niego wyjątkową rolę, ponieważ powierzył mu władzę i opiekę nad stworzoną rzeczywistością - istota ludzka stała się więc jej panem. Tym samym jawi się on jako "mały bóg". Według szatana siłą i słabością człowieka jest dar rozumu - staje się źródłem męki, czasem zaprzecza mu zwierzęce zachowanie ludzi, ale także prowokuje człowieka do przekraczania granic.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Mefistofeles dostrzega mękę, która staje się udziałem człowieka, oraz jego ciekawość - sprawia, że stara się poznać tajemnice świata mimo swych ograniczeń. Szatan uważa, że egzystencja śmiertelników jest nędzna, więc w swej wypowiedzi wyraża współczucie. Świadczą o tym słowa: "Nawet mnie trudno tych biedaków dręczyć". </p><br>