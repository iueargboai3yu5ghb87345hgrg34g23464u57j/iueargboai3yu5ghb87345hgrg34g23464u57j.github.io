<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Przykładowe argumenty: </p>
<p>1. W utworze udramatyzowana fabuła skupia się dookoła konkretnego zdarzenia: dyskusji w czasie salonowego przyjęcia. </p>
<p>2. Podmiot nie jest uczestnikiem zdarzeń, ponieważ tylko przedstawia wykreowaną rzeczywistość, nie ujawnia się w tekście. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie 3</a><br>
<ul>
<li>Szczególnie istotną kwestią powinna być wiadomość na temat upadku ostatniego despotyzmu. Zapowiada bowiem upadek rządów opartych na terrorze - oznacza więc wielką zmianę w polityce. Jednocześnie stanowi realizację charakterystycznego dla romantyków marzenia o wolności ludów.</li>
<li>Kolejne osoby nie wydają się być przejęte tą wiadomością. Są nieuważne, bardziej interesują je przyziemne sprawy oraz przybywający goście.</li>
<li>Godne uwagi okazują się być następujące sprawy: zdrowie gości, powitanie Barona, poczęstunek, szarańcze, osunięcie się brzegu, spektakl, pomarańcze, nepotyzm.</li>
<li>Relacje łączące postaci są powierzchowne, wiążą się z zależnościami towarzyskimi. Opierają się na prowadzeniu niezobowiązujących pogawędek oraz próbach zyskania przychylności znaczących postaci czy też plotkowaniu. </li>
</ul><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Treść depeszy jest bezpośrednio związana z ideami romantyków. Przede wszystkim dążyli oni do obalenia starego porządku, głosili postulat niepodległości narodów. Ponadto ważną wartością stała się dla nich wolność oraz możliwość kształtowania nowej rzeczywistości. Z tego też powodu zawartość depeszy nawiązuje do tego, co istotne w dobie romantyzmu. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>W ostatniej części zachodzi gra słów we fragmentach: "[...] Cóż pan mówisz na nepotyzm?"; "[...] jakże? runął ów Despotyzm". Pierwsze ze słów oznacza faworyzowanie bliskich osób w kwestii rozdzielania stanowisk. Drugie zaś to forma władzy, która jest nieograniczona i bezwzględna. Zabieg ten sugeruje, iż nepotyzm stanowi przejaw despotyzmu, ponieważ określona grupa ludzi zyskuje całkowitą władzę. Tym samym to drugie zjawisko nie zanika zupełnie, ponieważ jest obecne w konwenansach, życiu salonowym. Nepotyzm to więc przejaw "ostatniego despotyzmu". </p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Słowo despotyzm w utworze nabiera dwuznaczności. W pierwszym znaczeniu - dosłownym - jest to bezwzględna władza opierająca się na terrorze. To właśnie jej upadkowi zostaje poświęcona depesza. Zakończenie utworu sugeruje jednak dodatkowy sens tego słowa. Konwenanse panujące w salonie (powierzchowne rozmowy, nepotyzm) również zdają się być przejawem despotyzmu, na co wskazują słowa: "Właśnie nadchodzą... / jakże? runął ów Despotyzm". Należy im się bowiem bezwzględnie podporządkować. Tym samym tytuł dzieła sugeruje, iż pozostał jeszcze jeden despotyzm, który nie upadł - nie dotyczy on jednak państwa, lecz salonu.  </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Przykładowo:</p>
<p> </p>
<p>Wpływ interpunkcji na wyrażone treści: </p>
<ul>
<li>informuje ona o emocjach mówiących i charakterze wypowiadanych zdań;</li>
<li>wskazuje na granicę między poszczególnymi wypowiedziami;</li>
<li>wprowadza niedopowiedzenia;</li>
<li>zachęca odbiorcę do intelektualnego wysiłku;</li>
<li>umożliwia wprowadzenie dodatkowych treści czy aluzji. </li>
</ul><br>