<head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Derwid to król, przywódca Wenedów, który znalazł się w niewoli u Lechitów. Jego sytuacja jest więc bardzo trudna, gdyż Gwinona pragnie wymusić na nim przywołanie ducha z harfy. Bohater stracił swój naród, ponieważ Wenedzi polegli w walce: "Widziałem lud mój - co jak jeden człowiek - / O nie! jak jeden trup leżał na polu". </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Derwid postrzega bohaterkę w niezwykle negatywny sposób - niemal jako wcielenie zła ("[...] nigdy, piekielna!". Ma do niej pogardliwy stosunek, gdyż określa ją  nawet mianem "jędzy". Uważa jednak, że istnieją moce, które mogą budzić niepokój Gwinony - ich źródłem jest to, co pozostaje po wymordowanych ludach. Przeklina także kobietę słowami: "Ja czuję w sercu jakąś moc zabójczą, / Która mym słowom da moc zabĳania / I ciebie mi tu da za niewolnicę, / I z twego trupa mnie pokonanemu / Tron nowy zrobi. Stój tu! Ja ci łono / Osuszę, piersi napełnię popiołem, / W żywot nasypię gaǳin. [...]". </p>
<p>b) Derwid podkreśla swą dumę i niezłomność poprzez wyraźną odmowę zagrania na harfie. Stanowczo twierdzi, że nigdy do tego nie dojdzie: "O nie - nigdy wy z króla niewolnika / Nie uczynicie służalca harfiarza". Słowa te świadczą o tym, iż mimo niewoli bohater nie zamierza służyć swym wrogom. W ten sposób zachowuje godność. Konsekwentne stanowisko władcy potwierdza także pytanie retoryczne: "Myślisz - że takim okropnym widokiem / Rozhartowany będę i pokorny?". Nie odczuwa także strachu wobec gróźb kobiety, natomiast sugeruje, że sytuacja ta <em>ulegnie</em> odwróceniu i to on ostatecznie zatriumfuje.  </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
<p>Oślepienie Derwida niesie za sobą rozmaite znaczenia symboliczne. Przede wszystkim stanowi karę, która w przenośny sposób świadczy o uśmierceniu bohatera - traci bowiem zmysł umożliwiający odbiór znanej mu rzeczywistości. Podobny los spotkał Juranda w powieści Sienkiewicza pt. <em>Krzyżacy</em>. Sytuacja ta wywołuje także skojarzenia z otworzeniem się bohatera na świat duchowy, poszerzeniem jego perspektywy, co upodobniłoby go do Tejrezjasza - ukarany przez bogów utratą wzroku, zyskał dar przewidywania przyszłości.</p><br><head><meta charset="UTF-8"></head>
<a style="color:red; font-size:25px;">Zadanie 6</a><br>
<p>Gwinona pragnie zmusić Derwida, by wywołał z harfy ducha. W tym celu grozi mu śmiercią oraz cierpieniem, gdyż ma nadzieję, że w ten sposób przestraszy bohatera, złamie jego upór. Nie traktuje go z szacunkiem - jako władcę - lecz mówi do niego: "starcze". Wyraża także zniecierpliwienie słowami Derwida, odnosi się do niego w pogardliwy sposób ("Precz z nim!"). </p><br><head><meta charset="UTF-8"></head>
<a style="color:red; font-size:25px;">Zadanie 7</a><br>
<p>Harfa jest dla Wenedów kluczowym przedmiotem. Przebywa w niej duch znający przyszłość, ponadto pieśń na niej wygrywana jest dla tego ludu źródłem zwycięstwa oraz mocy w czasie walki: "Ta pieśń, co do krwi pędziła rycerze, / I w miecze kładła dusze nieśmiertelne, / I wścieklizną swą ducha ojczystego / Dawała mieczom ząb, co gryzł wam kości / I truł wam rany [...]". </p><br><head><meta charset="UTF-8"></head>
<a style="color:red; font-size:25px;">Zadanie 8</a><br>
<p>Słowacki nadaje pieśni szczególne znaczenie. Staje się ona znakiem wolności, zagrzewa także do walki i przeciwstawiania się wrogom. Tym samym staje się nośnikiem pamięci oraz tożsamości określonej grupy. Taki sposób przedstawienia pieśni można uznać za zgodny z rolą romantycznego poety według Słowackiego. Powinien on bowiem zachęcać do walki z najeźdźcą oraz pobudzać miłość do ojczyzny - temu też winny służyć jego dzieła.</p><br>