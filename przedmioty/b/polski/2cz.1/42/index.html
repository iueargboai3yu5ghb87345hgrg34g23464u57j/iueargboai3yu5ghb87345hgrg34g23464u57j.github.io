<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Autor zwraca uwagę przede wszystkim na wzajemne inspiracje Goethego i Schillera, podkreślając jednak różnice dzielące utwory tychże artystów. Jako potwierdzenie swojego przekonania wymienia te różnice. Jedna z nich dotyczy ludowości ballad, druga zaś zastosowanego w nich dramatyzmu. Ballady Goethego często czerpią z tradycji ludowej, natomiast Schiller poddaje swoje utwory większej dramatyzacji. Ponadto organizuje je wokół naczelnej idei, a jego bohaterowie są nieustannie wystawiani na próby. </p>
<p><em>Pozostała część zadania jest indywidualna. </em></p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Napięcie w balladzie Goethego budowane jest przede wszystkim przy pomocy wypowiedzi bohaterów, a także przedstawienia natury, która zdaje się uczestniczyć w zdarzeniach. Napięcie wzmaga także dynamika tekstu, który zbudowany jest regularnie, z wykorzystaniem rymów dokładnych. Z kolei Schiller buduje je poprzez nagromadzenie czasowników dynamicznych i szybkie tempo akcji. Nie bez znaczenia jest tu także forma wiersza, który składa się z krótkich, nieregularnych, jeśli chodzi o długość wersów, połączonych ze sobą przy pomocy rymów dokładnych. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>W balladzie Schillera nastrój baśniowości tworzy zastosowany przez autora kostium historyczny. Są tam rycerze, król, księżniczka, a także dzikie zwierzęta, z którymi trzeba walczyć. Z kolei w utworze Goethego nastrój ten tworzy natura, ale i tajemniczy bohater wprost z ludowych podań i legend - król elfów. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>Obydwie ballady mają cechy gatunku synkretycznego, czyli łączącego w sobie elementy epiki, liryki i dramatu. Elementami lirycznymi są wrażenia, emocje, które wpływają na odbiorców. Stosunek pozostałych elementów różni się w obydwu utworach. U Goethego dominuje element dramatyczny, a więc dialogi, natomiast Schiller stawia na narrację, poświęcając wypowiedziom bohaterów niewielki procent tekstu. Treść nawiązuje do opowieści ludowych w przypadku utworu Goethego, natomiast Schiller oparł konstrukcję swojej ballady na kostiumie historycznym. W obydwu tekstach występują elementy realistyczne i fantastyczne. Ballady różnią się, jeśli chodzi o dominujący w nich nastrój oraz rolę natury. Przyroda spełnia funkcję budowania nastroju u Goethego, z kolei u Schillera ujawnia się ona wyłącznie w postaciach dzikich zwierząt. </p><br>