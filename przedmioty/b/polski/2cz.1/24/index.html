<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Na pierwszym zdjęciu dziewczyna prezentuje <strong>styl gotycki</strong>. Jego głównym elementem jest czerń. Jest to styl inspirowany dawną modą, dlatego pojawiają się w nim gorsety i koronki. Cechami charakterystycznymi jest tutaj także jasna cera i czarne włosy.</p>
<p>Na drugim zdjęciu widać chłopaka, który ubiera się i czesze w stylu <strong>punk-rock</strong>. Jego cechą charakterystyczną jest irokez wyrastający na środku wygolonej głowy. Część włosów jest farbowana na różowo, bądź w innym wybranym dowolnie nienaturalnym kolorze. Ubrania są luźne, wygodne, najczęściej wyglądające na znoszone. Są często przerabiane przy pomocy naszywek, agrafek czy ćwieków, aby nabrały oryginalnego charakteru. Osoby hołdujące temu stylowi noszą kolczyki w różnych miejscach ciała, a także tunele w uszach.</p>
<p>Trzecie zdjęcie przedstawia dziewczynę ubraną w stylu <strong>boho</strong>. Ma ona na sobie luźne, zwiewne ubrania, utrzymane w jasnej, naturalnej tonacji. Styl boho lubi różnego rodzaju koronki, falbanki i dodatki w postaci pasków, bransoletek, kapeluszy, kamizelek. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Pojęcie stylu nie odnosi się tylko do mody i sposobu bycia. Mówimy o nim także, gdy opisujemy dzieła sztuki, zarówno malarskie, rzeźbiarskie, jak i architektoniczne. Pojęcie stylu występuje również w językoznawstwie. Służy do opisu różnego rodzaju sposobów redagowania tekstów. </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p><strong>Przykładowe rozwiązanie:</strong></p>
<p><strong>styl</strong> - jest to sposób wyrażania cech charakterystycznych danej osoby, społeczności; zespół cech wyróżniających dany sposób tworzenia sztuki; sposób wyrażania treści za pomocą odpowiednich środków </p><br>