<head><meta charset="UTF-8"></head>
<a style="color:red; font-size:25px;">Zadanie 1</a><br>
<p>Podmiotem lirycznym w utworze jest osoba, która dokonuje rozrachunku ze swym życiem. Można ją utożsamiać z osobą samego poety. Opisuje swą egzystencję z pewnej perspektywy czasowej - człowieka dorosłego, którego spotkały różnorodne doświadczenia. </p><br><head><meta charset="UTF-8"></head>
<a style="color:red; font-size:25px;">Zadanie 2</a><br>
<p>Osoba mówiąca odnosi się do trzech etapów swego życia. Są to:</p>
<ul>
<li>dzieciństwo - było czasem spokoju oraz beztroskiej zabawy, wiązało się z poczuciem bezpieczeństwa;</li>
<li>młodość - w tym okresie podmiot liryczny popełniał błędy, lecz także kierował się wzniosłymi ideami;</li>
<li>dorosłość - to etap, który definiuje poczucie odnoszonych klęsk. </li>
</ul>
<p> </p><br><head><meta charset="UTF-8"></head>
<a style="color:red; font-size:25px;">Zadanie 3</a><br>
<p>Dystans podmiotu lirycznego wyraża się w tym, że z perspektywy czasu ocenia swoją dotychczasową egzystencję. Ponadto w dość trzeźwy sposób opisuje etapy swego życia, nie obawia się zaznaczyć swych porażek i błędów, ponieważ są dla niego ważnymi doświadczeniami. </p><br><head><meta charset="UTF-8"></head>
<a style="color:red; font-size:25px;">Zadanie 4</a><br>
<p>a) Epitety i powtórzenia:</p>
<ul>
<li><em>Polały się łzy me czyste rzęsiste; </em></li>
<li><em>sielskie;</em></li>
<li><em>anielskie;</em></li>
<li><em>górną;</em></li>
<li><em>durną;</em></li>
<li><em>męski;</em></li>
<li><em>klęski;</em></li>
<li><em>Polały się łzy me czyste rzęsiste;</em></li>
</ul>
<p> </p>
<p>Epitety umożliwiają scharakteryzowanie kolejnych etapów życia podmiotu lirycznego. Z kolei powtórzenia podkreślają smutek osoby mówiącej, jej żal. </p>
<p> </p>
<p>b) Zastosowanie tego typu kompozycji organizuje budowę utworu. W dobitny sposób podkreśla także uczucia wypowiadającej się osoby i cierpienie.</p>
<p> </p>
<p>c) Kompozycja utworu, niezwykle lapidarnego, ale też kunsztownego, znacząco wpływa na interpretację utworu. Przede wszystkim wskazuje na osobisty charakter refleksji podmiotu lirycznego oraz jego smutek związany z tym, co doświadczył w czasie swej egzystencji. Obecność klamry kompozycyjnej sugeruje pewne zamknięcie prowadzonych rozważań, natomiast trzy środkowe wersy za pomocą epitetów oraz instrumentacji głoskowej oddają wrażenia związane z danym okresem życia. </p><br><head><meta charset="UTF-8"></head>
<a style="color:red; font-size:25px;">Zadanie 5</a><br>
Indywidualne<br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...1</a><br>
<p>Przykładowo:</p>
<p>Problematyka czasu jest silnie obecna w przytoczonych lirykach lozańskich, które niejako stają się rozliczeniem poety z jego doświadczeniami życiowymi, a zarazem stanowią refleksję na temat losu człowieka przebywającego z dala od ojczyzny. W utworze <em>[Gdy tu mój trup...]</em> zaznacza się rozdźwięk pomiędzy aktualną sytuacją podmiotu lirycznego oraz jego przeżyciami; między ciałem i duszą. Czas dla osoby mówiącej przestaje mieć znaczenie, ponieważ jest ona pogrążona w swym życiu wewnętrznym, nie interesuje ją to, co aktualne: "Gdy tu mój trup w pośrodku was zasiada". W sercu wraca zaś wspomnieniami do wyidealizowanej wizji rodzinnych stron, które tym samym nabierają szczególnego znaczenia oraz przynoszą ulgę: "Tam, wpośród prac i trosk, i wśród zabawy, / Uciekam ja [...]". Nieco inne ujęcie tego zagadnienia proponuje wiersz <em>[Nad wodą wielką i czystą...]</em>. Obserwacja świata natury, jego stałych i zmiennych elementów, przypomina podmiotowi lirycznemu o nieustannych przemianach rzeczywistości - można je także odnieść do roli poety, gdyż w swych dziełach odbija pewną wizję świata - podobnie jak tafla wody odzwierciedla np. widoczne na niebie chmury. Osoba mówiąca ma jednak świadomość, że w jej egzystencję wpisane jest ciągłe podążanie, na co wskazuje ostatni wers: "Mnie płynąć, płynąć i płynąć". Z kolei <em>[Polały się łzy...]</em> stanowią rozliczenie mówiącego z jego życiem. W pewnym momencie swej egzystencji ocenia bowiem poszczególne etapy życia, które kojarzą się ze szczęściem (młodość), fascynacją wielkimi ideami (młodość) czy wreszcie porażkami ("wiek męski"). Upływ czasu umożliwia wiec dokonanie rozrachunku oraz ocenę życia już pewnego dystansu. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...2</a><br>
<p>Przykładowe argumenty: </p>
<p>1. W utworach tych poeta odwołuje się do swojej rozłąki z ojczyzną.</p>
<p>2. Artysta nawiązuje w nich do swoich dotychczasowych przeżyć oraz doświadczeń życiowych.</p>
<p>3. We wskazanych utworach Mickiewicz ocenia swe życie oraz określa swą aktualną sytuację. </p><br><head><meta charset="UTF-8"></head>
<a style="color:red; font-size:25px;">Zadanie Zad. podsumowujące...3</a><br>
Indywidualne<br>